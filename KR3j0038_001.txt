# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:33.286857
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB07n0615-001容齋随筆-卷一.
<pb:KR3j0038_SBCK_001-1a>¶
容齋隨筆卷第一(二十九則)¶
子老去習&KR0180;讀書不多意之所之隨即紀録因其後先¶
無復詮次故目之曰隨筆淳熈庚子鄱陽洪邁景盧¶
　　　　歐率更帖¶
臨川石刻雜法帖一卷載歐陽率更一帖云年二十餘¶
至鄱陽地沃土平飲食豐賤衆士往往湊聚每日賞華¶
恣口所須其二張才華議論一時俊傑殷薛二侯故不¶
可言戴君國士出言便是月旦蕭中郎頗縱放誕亦有¶
雅致彭君摛藻特有自然至如閣山神詩先軰亦不能¶
加此數子遂無一在殊使痛心兹盖吾郷故實也¶
<pb:KR3j0038_SBCK_001-1b>¶
　　　　羅處士誌¶
襄陽有隋處士羅君墓誌曰君諱靖字禮襄陽廣昌人¶
髙祖長卿齊饒州刺史曽祖&KR0700;智梁殿中將軍祖養父¶
靖學優不仕有名當代碑字畫勁楷&KR0011;禇河南然父子¶
皆名靖爲不可曉拓拔魏安同父名屈同之長子亦名¶
屈祖孫同名胡人無足言者但羅君不應爾也¶
　　　　唐平蠻碑¶
成都有唐平南蠻碑開元十九年劒南節度副大使張¶
敬忠所立時南蠻大酋長染浪州刺史楊盛顚爲邊患¶
明皇遣内常侍髙守信爲南道招慰處置使以討之拔¶
<pb:KR3j0038_SBCK_001-2a>¶
其九城此事新舊唐書及野史皆不載肅宗以魚朝恩¶
爲觀軍容處置使憲宗用吐突承璀爲招討使議者譏¶
其以中人主兵柄不知明皇用守信盖有以啓之也裴¶
光庭蕭嵩時爲相無足責者楊氏苗裔至今猶連晟字¶
云¶
　　　　半擇迦¶
大般若經云梵言扇搋半擇迦唐言黃門其&KR0011;有五一¶
曰半擇迦揔名也有男根用而不生子二曰伊利沙半¶
擇迦此云妬謂他行欲即發不見即無亦具男根而不¶
生子三曰扇搋半擇迦謂本來男根不滿亦不能生子¶
<pb:KR3j0038_SBCK_001-2b>¶
四曰博义半擇迦謂半月能男半月不能男五曰留拏¶
半擇迦此云割謂&KR0013;割刑者此五種黃門名爲人中惡¶
趣受身處搋音丑皆反¶
　　　　六十四種惡口¶
大集經載六十四種惡口之業曰麄語軟語非時語妄¶
語漏語大語髙語輕語破語不了語散語低語仰語錯¶
語惡語畏語吃語諍語讇語誑語惱語怯語邪語罪語¶
啞語入語燒語地語獄語虚語慢語不愛語說罪咎語¶
失語别離語利害語兩舌語無義語無護語喜語狂語¶
殺語害語繫語閑語&KR0350;語打語歌語非法語自讃歎語¶
<pb:KR3j0038_SBCK_001-3a>¶
說他過語說三寶語¶
　　　　八月端午¶
唐&KR0007;宗以八月五日生以其日爲千秋節張說上大衍¶
曆序云謹以開元十六年八月端午赤光照室之夜獻¶
之唐&KR0011;表有宋璟請以八月五日爲千秋節表云月惟¶
仲秋日在端午然則凡月之五日皆可稱端午也¶
　　　　賛公少公¶
唐人呼縣令爲明府丞爲賛府尉爲少府李太白集有¶
餞陽曲王賛公賈少公石艾尹少公序盖陽曲丞尉石¶
艾尉也賛公少公之語益竒¶
<pb:KR3j0038_SBCK_001-3b>¶
　　　　郭璞葬地¶
世說郭景純過江居于曁陽墓去水不盈百歩時人以¶
爲近水景純曰將當爲陸今沙漲去墓數十里皆爲桑¶
田此說盖以郭爲先知也世傳錦囊葬經爲郭所著行¶
山&KR0114;宅兆者印爲元&KR0027;然郭能知水之爲陸獨不能卜¶
吉以免其非命乎¶
　　　　黃魯直詩¶
徐陵鴛鴦賦云山雞映水那相得&KR0012;鸞照鏡不成&KR0031;天¶
下眞成長會合無勝比翼兩鴛鴦黃魯直題畫睡鴨曰¶
山雞照影空自愛&KR0012;鸞舞鏡不作&KR0031;天下眞成長㑹合¶
<pb:KR3j0038_SBCK_001-4a>¶
兩鳬相&KR0029;睡秋江全用徐語&KR0039;化之末句尤精工又有¶
黔南十絶盡取白樂天語其七篇全用之其三篇頗有¶
改易處樂天&KR0009;行簡詩凡八韻後四韻云相去六千里¶
地絶天邈然十書九不達何以開憂顔渴人多夢飲飢¶
人多夢飡春來夢何處合眼到東川魯直翦爲兩首其¶
一云相望六千里天地隔江山十書九不到何用一開¶
顔其二云病人多夢醫囚人多夢赦如何春來夢合眼¶
在郷社樂天歳晚詩七韻首句云霜降水返壑風落木¶
歸山冉冉歳將晏物皆復本源魯直改後兩句七字作¶
冉冉&KR0010;華晚昆蟲皆閉關¶
<pb:KR3j0038_SBCK_001-4b>¶
　　　　禹治水¶
禹貢叙治水以兾兖青徐揚荆豫梁雍爲次攷地理言¶
之豫居九州中與充徐接境何爲自徐之揚顧以豫爲¶
後乎盖禹順五行而治之耳兾爲帝都旣在所先而地¶
居北方實於五行爲水水生木木東方也故次之以兖¶
青徐木生火火南方也故次之以揚荆火生土土中央¶
也故次之以豫土生金金西方也故終於梁雍所謂彝¶
倫攸叙者此也與鯀之汩陳五行相去逺矣此說予得¶
之魏幾道¶
　　　　敕勒歌¶
<pb:KR3j0038_SBCK_001-5a>¶
魯直題陽關圖詩云想得陽關更西路北風低草見牛¶
羊又集中有書韋深道諸帖云斛律明月胡兒也不以¶
文章顯老胡以重兵困敕勒川召明月作歌以排悶倉¶
卒之間語竒壯如此盖率意道事實耳予桉古樂府有¶
敕勒歌以爲齊髙歡攻周玉壁而敗恚憤疾發使斛律¶
金唱敕勒歡自和之其歌本鮮卑語詞曰敕勒川隂山¶
下天似穹廬籠&KR0449;四野天蒼蒼野茫茫風吹草低見牛¶
羊魯直所題及詩中所用盖此也但誤以斛律金爲明¶
月明月名光金之子也歡敗於玉壁亦非困於敕勒川¶
　　　　淺妄書¶
<pb:KR3j0038_SBCK_001-5b>¶
俗間所傳淺妄之書如所謂雲仙散録老杜事實開元¶
天寶遺事之屬皆絶可&KR0015;然士大夫或信之至以老杜¶
事實爲東坡所作者今蜀本刻杜集遂以入注孔傳續¶
六帖采摭唐事殊有工而悉載雲仙録中事自&KR0126;其書¶
開天遺事託云王仁&KR0073;所著仁&KR0073;五代時人雖文章乏¶
氣骨恐不至此姑析其數端以爲&KR0015;其一云姚元崇開¶
元&KR0004;作翰林學士有歩輦之召桉元崇自武后時巳爲¶
宰相及開元初三入輔矣其二云郭元振少時美風姿¶
宰相張嘉貞欲納爲壻遂牽紅絲線得第三女果隨夫¶
貴達桉元振爲睿宗宰相明皇初年即貶死後十年嘉¶
<pb:KR3j0038_SBCK_001-6a>¶
貞方作相其三云楊國忠盛時朝之文武爭附之以求¶
冨貴惟張九齡未甞及門桉九齡去相位十年國忠方¶
得官耳其四云張九齡覽&KR0171;頲文卷謂爲文陣之雄師¶
桉頲爲相時九齡元未逹也此皆顯顯可言者固鄙淺¶
不足攻然頗能疑誤後生也惟張&KR0143;指楊國忠爲氷山¶
事資治通鑑亦取之不知别有何据近&KR0010;興化軍學刋¶
遺事南劒州學刋散録皆可毀¶
　　　　五臣注文選¶
東坡詆五臣注文選以爲荒陋予觀選中謝玄暉和王¶
融詩云阽危賴宗衮微管&KR0009;明牧正謂謝安謝玄安石¶
<pb:KR3j0038_SBCK_001-6b>¶
於&KR0007;暉爲逺祖以其爲相故曰宗衮而李周翰注云宗¶
衮謂王導導與融同宗言晉國臨危賴王導而破符堅¶
牧謂謝玄亦同破堅者夫以宗衮爲王導固可&KR0015;然猶¶
以和王融之故微爲有說至以導爲與謝玄同破符堅¶
乃是全不知有史䇿而狂妄注書所謂小兒強解事也¶
唯李善注得之¶
　　　　文煩簡有當¶
歐陽公進新唐書表曰其事則增於前其文則省於舊¶
夫文貴於達而巳繁與省各有當也史記衛青傳校尉¶
李朔校尉趙不虞校尉公孫戎奴各三從大將軍獲王¶
<pb:KR3j0038_SBCK_001-7a>¶
以千三百户封朔爲渉軹侯以千三百户封不虞爲隨¶
成侯以千三百户封戎奴爲從平侯前漢書但云校尉¶
李朔趙不虞公孫戎奴各三從大將軍封朔爲渉軹侯¶
不虞爲隨成侯戎奴爲從平侯比於史記五十八字中¶
省二十三字然不若史記爲朴贍可喜¶
　　　　地險¶
古今言地險者以謂函秦宅關河之勝齊&KR0018;海岱趙魏¶
據大河晉表裏河山蜀有劒門瞿唐之阻楚國方城以¶
爲城漢水以爲池吴長江萬里兼五湖之固皆足以立¶
國唯宋衛之郊四通五達無一險可恃然東漢之末&KR0061;¶
<pb:KR3j0038_SBCK_001-7b>¶
紹跨有青兾幽并四州韓遂馬騰軰分據關中劉璋擅¶
蜀劉表居荆州吕布盜徐&KR0061;術包南陽壽春孫䇿取江¶
東天下形勝盡矣曹操晩得兖州倔強其間終之夷羣¶
雄覆漢祚議者尚以爲操挾天子以自重故能成功而¶
唐僖昭之時方鎭擅地王氏有趙百年羅洪信在魏劉¶
仁恭在燕李克用在河東王重榮在蒲朱宣朱瑾在兖¶
鄆時溥在徐王敬武在淄青楊行密在淮南王建在蜀¶
天子都長安鳯翔邠華三鎭鼎立爲梗李茂貞韓建皆¶
甞劫遷乗輿而朱温區區以汴宋亳潁截然中居及其¶
得志乃與操等以在德不在險爲言則操温之德又可¶
<pb:KR3j0038_SBCK_001-8a>¶
見矣¶
　　　　史記丗次¶
史記所紀帝王丗次最爲不可考信且以稷契論之二¶
人皆帝嚳子同仕於唐虞契之後爲商自契至成湯凡¶
十三丗歷五百餘年稷之後爲周自稷至武王凡十五¶
丗歷千一百餘年王季盖與湯爲兄弟而丗之相去六¶
百年旣巳可疑則周之先十五丗須每丗皆在位七八¶
十年又皆暮年所生嗣君乃合此數則其所享壽皆當¶
過百&KR0010;乃可其爲漫誕不稽無足疑者國語所載太子¶
晉之言曰自后稷之始基靖民十五王而文始平之皆¶
<pb:KR3j0038_SBCK_001-8b>¶
不然也¶
　　　　解釋經旨¶
解釋經旨貴於簡明惟孟子獨然其稱公劉之詩乃積¶
乃倉乃裹餱糧于橐于囊思戢用光弓矢斯張干戈戚¶
揚爰方啓行而釋之之詞但云故居者有積倉行者有¶
裹囊也然後可以爰方啓行其稱烝民之詩天生烝民¶
有物有則民之秉夷好是懿德而引孔子之語以釋之¶
但曰故有物必有則民之秉夷也故好是懿德用兩故¶
字一必字一也字而四句之義昭然彼訓曰若稽古三¶
萬言眞可覆醬瓿也¶
<pb:KR3j0038_SBCK_001-9a>¶
　　　　坤動也剛¶
坤卦文言曰坤至柔而動也剛王弼云動之方正不爲¶
邪也程伊川云坤道至柔而其動則剛動剛故應乾不¶
違張橫渠云柔亦有剛靜亦有動伹舉一體則有屈伸¶
動靜終始又云積大勢成而然東坡云夫物非剛者能¶
剛惟柔者能剛爾畜而不發及其極也發之必決張葆¶
光但以訓六二之直陳了翁云至柔至静坤之至也剛¶
者道之動方者靜之得柔剛靜動坤元之道之德也郭¶
雍云坤雖以柔靜爲主苟無方剛之德不足以含洪光¶
大諸家之說率不外此予頃見臨安退居庵僧曇&KR0631;云¶
<pb:KR3j0038_SBCK_001-9b>¶
動者謂爻之變也坤不動則巳動則陽剛見焉在初爲¶
復在二爲師在三爲謙自是以往皆剛也其說最爲分¶
明有理¶
　　　　樂天侍兒¶
世言白樂天侍兒唯小蠻樊素二人子讀集中小庭亦¶
有月一篇云菱角執笙簧谷兒抹琵琶紅綃信手舞紫¶
綃隨意歌自注曰菱谷紫紅皆小臧獲名若然則紅紫¶
二綃亦女奴也¶
　　　　白公詠史¶
東坡志林云白樂天甞爲王涯所讒貶江州司馬甘露¶
<pb:KR3j0038_SBCK_001-10a>¶
之禍樂天有詩云當君白首同歸日是我青山獨往時¶
不知者以樂天爲幸之樂天豈幸人之禍者哉盖悲之¶
也予讀白集有詠史一篇注云九年十一月作其詞曰¶
秦磨利刃斬李斯齊燒沸鼎亨酈其可憐黃綺入啇洛¶
閑卧白雲歌紫芝彼爲&KR0577;醢机上盡此作鸞凰天外飛¶
去者逍遥來者死乃知禍福非天爲正爲甘露事而作¶
其悲之之意可見矣¶
　　　　十年爲一秩¶
白公詩云巳開第七秩飽食仍安眠又云年開第七秩¶
屈指幾多人是時年六十二元日詩也又一篇云行開¶
<pb:KR3j0038_SBCK_001-10b>¶
第八秩可謂盡天年注曰時俗謂七十以上爲開第八¶
秩盖以十年爲一秩云司馬温公作慶文潞公八十會¶
致語云&KR0010;曆行開九帙新亦用此也¶
　　　　裴晉公禊事¶
唐開成二年三月三日河南尹李待價將禊於洛濵前¶
一日啓留守裴令公公明日召太子少傅白居易太子¶
賔客蕭籍李仍叔劉禹錫中書舎人鄭居中等十五人¶
合宴于舟中自晨及暮前水嬉而後妓樂左筆硯而右¶
壷觴望之若仙觀者如堵裴公首賦一章四坐繼和樂¶
天爲十二韻以獻見於集中今人賦上巳鮮有用其事¶
<pb:KR3j0038_SBCK_001-11a>¶
者予案裴公傳是年起節度河東三年以病丏還東都¶
文宗上巳宴羣臣曲江度不赴帝賜以詩使者及門而¶
度薨與前事相去正一年然樂天又有一篇題云奉和¶
裴令公三月上巳日㳺太原龍泉憶去&KR0010;稧洛之作是¶
開成三年詩則度以四年三月始薨新史以爲三年誤¶
也宰相表却載其三年十二月爲中書令四年三月薨¶
而帝紀全失書獨舊史紀傳爲是¶
　　　　司字作入聲¶
白樂天詩好以司字作入聲讀如云四十著緋軍司馬¶
男兒官職未蹉&KR0760;一爲州司馬三見&KR0010;重陽是也又以¶
<pb:KR3j0038_SBCK_001-11b>¶
相字作入聲如云爲問長安月誰教不相離是也相字¶
之下自注云思必切以十字作平聲讀如云在郡六百¶
日入山十二回緑浪東西南北路紅欄三百九十橋是¶
也以琵字作入聲讀如云四絃不似琵琶聲亂冩眞环¶
細撼鈴忽聞水上琵琶聲是也武元衡亦有句云唯有¶
白湏張司馬不言名利尚相從¶
　　　　樂天新居詩¶
白樂天自杭州刺史分司東都有題新居呈王尹兼簡¶
府中三&KR0122;詩云弊宅須重葺貧家乏羡財橋慿川守造¶
樹倩府寮栽朱板新猶濕紅英暖漸開仍期更携酒&KR0029;¶
<pb:KR3j0038_SBCK_001-12a>¶
檻看花來乃知唐丗風俗尚爲可喜今人居閑而郡守¶
爲之造橋府寮爲之栽樹必遭譏議又肯形之篇詠哉¶
　　　　黃紙除書¶
樂天好用黃紙除書字如紅旗破賊非吾事黃紙除書¶
無我名正聽山鳥向陽眠黃紙除書落枕前黃紙除書¶
到青宫詔命催¶
　　　　白用杜句¶
杜子美詩云夜足霑沙雨春多逆水風白樂天詩巫山¶
暮足霑花雨隴水春多逆浪風全用之¶
　　　　唐人重服章¶
<pb:KR3j0038_SBCK_001-12b>¶
唐人重服章故杜子美有銀章付老翁朱紱&KR0018;平生扶¶
病垂朱紱之句白樂天詩言銀緋處最多七言如大抵¶
著緋冝老大一片緋衫何足道闇淡緋衫稱我身酒典¶
緋花舊賜袍假著緋袍君莫&KR0015;&KR0398;間紅綬繫未穩朱紱¶
仙郎白雪歌&KR0398;佩銀&KR0027;朱兩輪便留朱紱還鈴閤映我¶
緋衫渾不見白頭俱未著緋衫緋袍著了好歸田銀魚¶
金帶繞&KR0398;光銀章蹔假爲專城新授銅符未著緋徒使¶
花袍紅似火似挂緋衫衣架上五言如未換銀青綬唯¶
添雪白&KR0161;&KR0015;我青袍故饒君茜綬新老逼教垂白官科¶
遣著緋那知垂白日始是著緋年晚遇何足言白髮映¶
<pb:KR3j0038_SBCK_001-13a>¶
朱紱至於形容衣魚之句如魚綴白金隨歩躍鵠銜紅¶
綬繞身飛¶
　　　　詩䜟不然¶
今人冨貴中作不如意語少壯時作衰病語詩家往往¶
以爲䜟白公十八歳病中作絶句云乆爲勞生事不學¶
攝生道少年巳多病此身豈堪老然白公壽七十五¶
　　　　青龍寺詩¶
樂天和錢貟外青龍寺上方望舊山詩云舊峯松雪舊¶
溪雲悵望今朝遥屬君共道使臣非俗吏南山莫動北¶
山文頃於乾道四年講筵開日蒙¶
<pb:KR3j0038_SBCK_001-13b>¶
上書此章於扇以賜改使臣爲侍臣云¶
容齋隨筆卷第一¶
