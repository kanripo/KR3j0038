# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:29
#+PROPERTY: JUAN 1

<md:KR3j0038_SBCK_001-1a>¶
容齋隨筆卷一(二十/九則)¶　　　　宋　洪邁　撰
　　予老去習懶讀書不多意之所之隨即紀録因其
　　後先¶無復詮次故目之曰隨筆淳熈庚子鄱陽洪
　　邁景盧¶
　　歐率更帖¶
臨川石刻雜法帖一卷載歐陽率更一帖云年二十餘¶
至鄱陽地沃土平飲食豐賤衆士徃徃湊聚每日賞華
<pb:KR3j0038_WYG_001-1b>
恣口所湏其二張才華議論一時俊傑殷薛二侯故不¶
可言戴君國士出言便是月旦蕭中郎頗縱放誕亦有¶
雅致彭君摛藻特有自然至如閣山神詩先輩亦不能¶
加此數子遂無一在殊使痛心兹蓋吾鄉故實也<md:KR3j0038_SBCK_001-1b>¶　　　羅處士誌¶
襄陽有隋處士羅君墓誌曰君諱靖字禮襄陽廣昌人¶
髙祖長卿齊饒州刺史曾祖宏智梁殿中將軍祖飬父¶
靖學優不仕有名當代碑字畫勁楷類禇河南然父子
<pb:KR3j0038_WYG_001-2a>
皆名靖為不可曉拓㧞魏安同父名屈同之長子亦名¶
屈祖孫同名胡人無足言者但羅君不應爾也¶
　　唐平蠻碑¶
成都有唐平南蠻碑開元十九年劔南節度副大使張¶
敬忠所立時南蠻大酋長染浪州刺史楊盛顛為邊患¶
明皇遣内常侍髙守信為南道招慰處置使以討之拔<md:KR3j0038_SBCK_001-2a>¶其九城此事新舊唐書及野史皆不載肅宗以魚朝恩¶
為觀軍容處置使憲宗用吐突承璀為招討使議者譏
<pb:KR3j0038_WYG_001-2b>
其以中人主兵柄不知明皇用守信葢有以啓之也裴¶
光庭蕭嵩時為相無足責者楊氏苖裔至今猶連晟字¶
云¶
　　半擇迦¶
大般若經云梵言扇搋半擇迦唐言黄門其類有五一¶
曰半擇迦揔名也有男根用而不生子二曰伊利沙半¶
擇迦此云妬謂他行欲即發不見即無亦具男根而不¶
生子三曰扇搋半擇迦謂本來男根不滿亦不能生子<md:KR3j0038_SBCK_001-2b>¶
<pb:KR3j0038_WYG_001-3a>
四曰博义半擇迦謂半月能男半月不能男五曰留拏¶
半擇迦此云割謂被割刑者此五種黄門名為人中惡¶
趣受身處搋音丑皆反¶
　　六十四種惡口¶
大集經載六十四種惡口之業曰麄語軟語非時語妄¶
語漏語大語髙語輕語破語不了語散語低語仰語錯¶
語惡語畏語吃語諍語讇語誑語惱語怯語邪語罪語¶
啞語入語燒語地語獄語虚語慢語不愛語說罪咎語
<pb:KR3j0038_WYG_001-3b>
失語别離語利害語兩舌語無義語無護語喜語狂語¶
殺語害語繫語閒語縳語打語歌語非法語自讚嘆語<md:KR3j0038_SBCK_001-3a>¶說他過語說三寳語¶
　　八月端午¶
唐𤣥宗以八月五日生以其日為千秋節張說上大衍¶
歴序云謹以開元十六年八月端午赤光照室之夜獻¶
之唐類表有宋璟請以八月五日為千秋節表云月惟¶
仲秋日在端午然則凡月之五日皆可稱端午也
<pb:KR3j0038_WYG_001-4a>
　　贊公少公¶
唐人呼縣令為明府丞為贊府尉為少府李太白集有¶
餞陽曲王贊公賈少公石艾尹少公序蓋陽曲丞尉石¶
艾尉也贊公少公之語益竒<md:KR3j0038_SBCK_001-3b>¶　　郭璞葬地¶
世說郭景純過江居于曁陽墓去水不盈百歩時人以¶
為近水景純曰將當為陸今沙漲去墓數十里皆為桑¶
田此說葢以郭為先知也世傳錦囊葬經為郭所著行
<pb:KR3j0038_WYG_001-4b>
山卜宅兆者印為元龜然郭能知水之為陸獨不能卜¶
吉以免其非命乎¶厠上銜刀之見淺矣
　　黄魯直詩¶
徐陵鴛鴦賦云山雞映水那相得孤鸞照鏡不成雙天¶
下真成長㑹合無勝比翼兩鴛鴦黄魯直題畫睡鴨曰¶
山雞照影空自愛孤鸞舞鏡不作雙天下真成長㑹合<md:KR3j0038_SBCK_001-4a>¶兩鳧相倚睡秋江全用徐語㸃化之末句尤精工又有¶
黔南十絶盡取白樂天語其七篇全用之其三篇頗有
<pb:KR3j0038_WYG_001-5a>
改易處樂天寄行簡詩凡八韻後四韻云相去六千里¶
地絶天邈然十書九不逹何以開憂顔渴人多夢飲饑¶
人多夢飡春來夢何處合眼到東川魯直翦為兩首其¶
一云相望六千里天地隔江山十書九不到何用一開¶
顔其二云病人多夢醫囚人多夢赦如何春來夢合眼¶
在鄉社樂天歲晩詩七韻首句云霜降水返壑風落木¶
歸山冉冉歲將晏物皆復本源魯直改後兩句七字作¶
冉冉嵗華晚昆蟲皆閉闗<md:KR3j0038_SBCK_001-4b>¶
<pb:KR3j0038_WYG_001-5b>
　　禹治水¶
禹貢叙治水以冀兖青徐揚荆豫梁雍為次攷地理言¶
之豫居九州中與兖徐接境何為自徐之揚顧以豫為¶
後乎蓋禹順五行而治之耳冀為帝都既在所先而地¶
居北方實於五行為水水生木木東方也故次之以兖¶
青徐木生火火南方也故次之以荆揚火生土土中央¶
也故次之以豫土生金金西方也故終於梁雍所謂彞¶
倫攸叙者此也與鯀之汨陳五行相去逺矣此說予得
<pb:KR3j0038_WYG_001-6a>
之魏㡬道¶
　　敕勒歌<md:KR3j0038_SBCK_001-5a>¶魯直題陽關圖詩云想得陽關更西路北風低草見牛¶
羊又集中有書韋深道諸帖云斛律明月武人也不以¶
文章顯其主以重兵困敕勒川召明月作歌以排悶倉¶
卒之閒語竒壯如此蓋率意道事實耳予按古樂府有¶
敕勒歌以爲齊髙歡攻周玉壁而敗恚憤疾發使斛律¶
金唱敕勒歡自和之其歌本鮮卑語詞曰敕勒川隂山
<pb:KR3j0038_WYG_001-6b>
下天似穹廬籠罩四野天蒼蒼野茫茫風吹草低見牛¶
羊魯直所題及詩中所用蓋此也但誤以斛律金為明¶
月明月名光金之子也歡敗於玉壁亦非困於敕勒川¶
　　淺妄書<md:KR3j0038_SBCK_001-5b>¶俗閒所傳淺妄之書如所謂雲仙散録老杜事實開元¶
天寳遺事之屬皆絶可笑然士大夫或信之至以老杜¶
事實為東坡所作者今蜀本刻杜集遂以入注孔傳續¶
六帖采摭唐事殊有工而悉載雲仙録中事自穢其書
<pb:KR3j0038_WYG_001-7a>
開天遺事託云王仁裕所著仁裕五代時人雖文章乏¶
氣骨恐不至此姑析其數端以為笑其一云姚元崇開¶
元初作翰林學士有歩輦之召按元崇自武后時巳為¶
宰相及開元初三入輔矣其二云郭元振少時羙風姿¶
宰相張嘉貞欲納為壻遂牽紅絲線得第三女果隨夫¶
貴逹按元振為睿宗宰相明皇初年即貶死後十年嘉<md:KR3j0038_SBCK_001-6a>¶貞方作相其三云楊國忠盛時朝之文武爭附之以求¶
富貴惟張九齡未嘗及門按九齡去相位十年國忠方
<pb:KR3j0038_WYG_001-7b>
得官耳其四云張九齡覽蘇頲文卷謂為文陣之䧺師¶
按頲為相時九齡元未逹也此皆顯顯可言者固鄙淺¶
不足攻然頗能疑誤後生也惟張彖指楊國忠為冰山¶
事資治通鑑亦取之不知别有何据近嵗興化軍學刋¶
遺事南劍州學刋散録皆可毁¶
　　　五臣注文選¶
東坡詆五臣注文選以為荒陋予觀選中謝𤣥暉和王¶
融詩云阽危頼宗衮微管寄明牧正謂謝安謝𤣥安石<md:KR3j0038_SBCK_001-6b>¶
<pb:KR3j0038_WYG_001-8a>
於𤣥暉為逺祖以其為相故曰宗衮而李周翰注云宗¶
衮謂王導導與融同宗言晉國臨危頼王導而破苻堅¶
牧謂謝𤣥亦同破堅者夫以宗衮為王導固可笑然猶¶
以和王融之故微為有說至以導為與謝𤣥同破苻堅¶
乃是全不知有史策而狂妄注書所謂小兒强觧事也¶
唯李善注得之¶
　　文煩&KR0164;有當¶
歐陽公進新唐書表曰其事則増於前其文則省於舊
<pb:KR3j0038_WYG_001-8b>
夫文貴於逹而已繁與省各有當也史記衛青傳挍尉¶
李朔挍尉趙不虞挍尉公孫戎奴各三從大將軍獲王<md:KR3j0038_SBCK_001-7a>¶以千三百户封朔為渉軹侯以千三百户封不虞為隨¶
成侯以千三百户封戎奴為從平侯前漢書但云挍尉¶
李朔趙不虞公孫戎奴各三從大將軍封朔為渉軹侯¶
不虞為隨成侯戎奴為從平侯比於史記五十八字中¶
省二十三字然不若史記為朴贍可喜¶
　　地險
<pb:KR3j0038_WYG_001-9a>
古今言地險者以謂函秦宅關河之勝齊負海岱趙魏¶
據大河晉表裏河山蜀有劒門瞿唐之阻楚國方城以¶
為城漢水以為池吳長江萬里兼五湖之固皆足以立¶
國唯宋衛之郊四通五逹無一險可恃然東漢之末袁<md:KR3j0038_SBCK_001-7b>¶紹跨有青冀幽并四州韓遂馬騰輩分㨿關中劉璋擅¶
蜀劉表居荆州吕布盗徐袁術包南陽夀春孫䇿取江¶
東天下形勝盡矣曹操晩得兖州倔强其間終之夷羣¶
雄覆漢祚議者尚以為操挾天子以自重故能成功而
<pb:KR3j0038_WYG_001-9b>
唐僖昭之時方鎮擅地王氏有趙百年羅洪信在魏劉¶
仁恭在燕李克用在河東王重榮在蒲朱宣朱瑾在兖¶
鄆時漙在徐王敬武在淄青楊行宻在淮南王建在蜀¶
天子都長安鳳翔邠華三鎮鼎立為梗李茂貞韓建皆¶
嘗劫遷乘輿而朱温區區以汴宋亳潁嶻然中居及其¶
得志乃與操等以在徳不在險為言則操温之徳又可<md:KR3j0038_SBCK_001-8a>¶見矣¶
　　史記世次
<pb:KR3j0038_WYG_001-10a>
史記所紀帝王世次最為不可考信且以稷契論之二¶
人皆帝嚳子同仕於唐虞契之後為商自契至成湯凡¶
十三世歴五百餘年稷之後為周自稷至武王凡十五¶
世歴千一百餘年王季葢與湯為兄弟而世之相去六¶
百年既已可疑則周之先十五世須每世皆在位七八¶
十年又皆暮年所生嗣君乃合此數則其所享夀皆當¶
過百年乃可其為漫誕不稽無足疑者國語所載太子¶
晉之言曰自后稷之始基靖民十五王而文始平之皆<md:KR3j0038_SBCK_001-8b>¶
<pb:KR3j0038_WYG_001-10b>
不然也¶
　　解釋經㫖¶
解釋經㫖貴於&KR0164;明惟孟子獨然其稱公劉之詩乃積¶
乃倉乃裹餱糧于橐于囊思戢用光弓矢斯張干戈戚¶
揚爰方啓行而釋之之詞但云故居者有積倉行者有¶
裹糧也然後可以爰方啓行其稱烝民之詩天生烝民¶
有物有則民之秉夷好是懿徳而引孔子之語以釋之¶
但曰故有物必有則民之秉夷也故好是懿徳用兩故
<pb:KR3j0038_WYG_001-11a>
字一必字一也字而四句之義昭然彼訓曰若稽古三¶
萬言真可覆醬瓿也<md:KR3j0038_SBCK_001-9a>¶　　坤動也剛¶
坤卦文言曰坤至柔而動也剛王弼云動之方正不為¶
邪也程伊川云坤道至柔而其動則剛動剛故應乾不¶
違張横渠云柔亦有剛靜亦有動但舉一體則有屈伸¶
動靜終始又云積大勢成而然東坡云夫物非剛者能¶
剛惟柔者能剛爾畜而不發及其極也發之必決張葆
<pb:KR3j0038_WYG_001-11b>
光但以訓六二之直陳了翁云至柔至靜坤之至也剛¶
者道之動方者靜之徳柔剛靜動坤元之道之徳也郭¶
雍云坤雖以柔靜為主苟無方剛之徳不足以含洪光¶
大諸家之說率不外此予頃見臨安退居菴僧曇瑩云<md:KR3j0038_SBCK_001-9b>¶動者謂爻之變也坤不動則已動則陽剛見焉在初為¶
復在二為師在三為謙自是以徃皆剛也其說最為分¶
明有理¶
　　樂天侍兒
<pb:KR3j0038_WYG_001-12a>
世言白樂天侍兒唯小蠻樊素二人予讀集中小庭亦¶
有月一篇云菱角執笙簧谷兒抹琵琶紅綃信手舞紫¶
綃隨意歌自注曰菱谷紫紅皆小臧獲名若然則紅紫¶
二綃亦女奴也¶
　　白公詠史¶
東坡志林云白樂天嘗為王涯所䜛貶江州司馬甘露<md:KR3j0038_SBCK_001-10a>¶之禍樂天有詩云當君白首同歸日是我青山獨徃時¶
不知者以樂天為幸之樂天豈幸人之禍者哉葢悲之
<pb:KR3j0038_WYG_001-12b>
也予讀白集有詠史一篇注云九年十一月作其詞曰¶
秦磨利刃斬李斯齊燒沸鼎亨酈其可憐黄綺入商洛¶
閒卧白雲歌紫芝彼為葅醢机上盡此作鸞凰天外飛¶
去者逍遥來者死乃知禍福非天為正為甘露事而作¶
其悲之之意可見矣¶
　　十年為一秩¶
白公詩云已開第七秩飽食仍安眠又云年開第七秩¶
屈指幾多人是時年六十二元日詩也又一篇云行開<md:KR3j0038_SBCK_001-10b>¶
<pb:KR3j0038_WYG_001-13a>
第八秩可謂盡天年注曰時俗謂七十以上為開第八¶
秩葢以十年為一秩云司馬温公作慶文潞公八十㑹¶
致語云歲歴行開九帙新亦用此也¶
　　裴晉公禊事¶
唐開成二年三月三日河南尹李待價將禊於洛濵前¶
一日啓留守裴令公公明日召太子少傅白居易太子¶
賔客蕭籍李仍叔劉禹錫中書舍人鄭居中等十五人¶
合宴于舟中自晨及暮前水嬉而後妓樂左筆硯而右
<pb:KR3j0038_WYG_001-13b>
壺觴望之若仙觀者如堵裴公首賦一章四坐繼和樂¶
天為十二韻以獻見於集中今人賦上已鮮有用其事<md:KR3j0038_SBCK_001-11a>¶者予按裴公傳是年起節度河東三年以病丐還東都¶
文宗上已宴羣臣曲江度不赴帝賜以詩使者及門而¶
度薨與前事相去正一年然樂天又有一篇題云奉和¶
裴令公三月上巳日游太原龍泉憶去歲禊洛之作是¶
開成三年詩則度以四年三月始薨新史以為三年誤¶
也宰相表却載其三年十二月為中書令四年三月薨
<pb:KR3j0038_WYG_001-14a>
而帝紀全失書獨舊史紀傳為是¶
　　司字作入聲¶
白樂天詩好以司字作入聲讀如云四十著緋軍司馬¶
男兒官職未蹉跎一為州司馬三見歲重陽是也又以<md:KR3j0038_SBCK_001-11b>¶相字作入聲如云為問長安月誰教不相離是也相字¶
之下自注云思必切以十字作平聲讀如云在郡六百¶
日入山十二囘緑浪東西南北路紅欄三百九十橋是¶
也以琵字作入聲讀如云四絃不似琵琶聲亂冩真珠
<pb:KR3j0038_WYG_001-14b>
細撼鈴忽聞水上琵琶聲是也武元衡亦有句云唯有¶
白須張司馬不言名利尚相從¶
　　樂天新居詩¶
白樂天自杭州刺史分司東都有題新居呈王尹兼簡¶
府中三掾詩云弊居須重葺貧家乏羡財橋慿州守造¶
樹倩府寮栽朱板新猶濕紅英暖漸開仍期更擕酒倚<md:KR3j0038_SBCK_001-12a>¶檻看花來乃知唐世風俗尚為可喜今人居閒而郡守¶
為之造橋府寮為之栽樹必遭譏議又肯形之篇詠哉
<pb:KR3j0038_WYG_001-15a>
　　黄紙除書¶
樂天好用黄紙除書字如紅旗破賊非吾事黄紙除書¶
無我名正聽山鳥向陽眠黄紙除書落枕前黄紙除書¶
到青宫詔命催¶
　　白用杜句¶
杜子美詩云夜足霑沙雨春多逆水風白樂天詩巫山¶
暮足霑花雨隴水春多逆浪風全用之¶
　　唐人重服章<md:KR3j0038_SBCK_001-12b>¶
<pb:KR3j0038_WYG_001-15b>
唐人重服章故杜子美有銀章付老翁朱紱負平生扶¶
病垂朱紱之句白樂天詩言銀緋處最多七言如大抵¶
著緋宜老大一片緋衫何足道闇淡緋衫稱我身酒典¶
緋花舊賜袍假著緋袍君莫笑腰閒紅綬繫未穏朱紱¶
仙郎白雪歌腰佩銀龜朱兩輪便留朱紱還鈴閣映我¶
緋衫渾不見白頭俱未著緋衫緋袍著了好歸田銀魚¶
金帶繞腰光銀章蹔假為專城新授銅符未著緋徒使¶
花袍紅似火似挂緋袍衣架上五言如未換銀青綬唯
<pb:KR3j0038_WYG_001-16a>
添雪白鬚笑我青袍故饒君茜綬新老逼教垂白官科¶
遣著緋那知垂白日始是著緋年晩遇何足言白髪映<md:KR3j0038_SBCK_001-13a>¶朱紱至於形容衣魚之句如魚綴白金隨歩躍鵠銜紅¶
綬繞身飛¶
　　詩䜟不然¶
今人富貴中作不如意語少壯時作衰病語詩家徃徃¶
以為䜟白公十八歲病中作絶句云乆為勞生事不學¶
攝生道少年已多病此身豈堪老然白公夀七十五
<pb:KR3j0038_WYG_001-16b>
　　青龍寺詩¶
樂天和錢員外青龍寺上方望舊山詩云舊峯松雪舊¶
溪雲悵望今朝遙屬君共道使君非俗吏南山莫動北¶
山文頃於乾道四年講筵開日蒙<md:KR3j0038_SBCK_001-13b>¶上書此章於扇以賜
改使君為侍臣云¶
　
　
　容齋隨筆卷一¶
<md:KR3j0038_SBCK_002-1a>¶
<pb:KR3j0038_WYG_002-1a>
欽定四庫全書
　容齋隨筆卷
