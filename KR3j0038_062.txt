# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:36.345871
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 62
#+PROPERTY: FILE SB07n0612-062容齋五筆-卷八.
<pb:KR3j0038_SBCK_062-1a>¶
容齋五筆卷第八(十二則)¶
(白蘇詩紀年歳/白樂天爲人誠實洞逹故作詩述懷好紀年)¶
(歳因閱其集輙抒録之此生知負少年心不/展愁眉欲三十莫言三十是年少百歳三分)¶
(已一分何况纔中年又過三十二不覺明鏡/中忽年三十四我年三十六冉冉昬復旦非)¶
(老亦非少年過三紀餘行年欲四十有女曰/金鑾我今欲四十秋懷亦可知行年三十九)¶
(歳暮日斜時忽因時節驚年歳四十如今欠/一年四十爲野夫田中學鉏榖四十官七品)¶
(拙宦非由它毛鬢早改變四十白髪生况我/今四十本來形皃羸衰病四十身嬌癡三歳)¶
(女自問今年幾春秋四十初四十未爲老憂/傷早衰悪莫學二郎吟太苦纔年四十鬢如)¶
(霜下有獨立人年來四十一若爲重入華陽/院病髪愁心四十三已年四十四又爲五品)¶
<pb:KR3j0038_SBCK_062-1b>¶
(官靣瘦頭斑四十四逺謫江州爲郡吏行年/四十五兩鬢半蒼蒼四十六時三月盡送春)¶
(爭得不殷勤我今四十六衰顇卧江城鬢髪/蒼浪牙齒踈不覺身年四十七明朝四十九)¶
(應轉悟前非四十九年身老日一百五夜月/明天衰鬢蹉跎將五十闗河迢遞過三千青)¶
(山舉眼三千里白髪平頭五十人宦途氣味/已諳盡五十不休何日休五十江城守停杯)¶
(忽自思莫學爾兄年五十蹉跎始得掌絲綸/五十未全老尚可且歡娯長慶二年秋我年)¶
(五十一二月五日花如雪五十二人頭似霜/老校於君合先退明年半百又加三前歳花)¶
(前五十二今年花前五十五倘年七十猶強/徤尚得閑行十五春去時十一二今年五十)¶
(六我年五十七榮名得幾許我年五十七歸/去誠巳遲身爲三品官年已五十八五十八)¶
(翁方有後靜思堪喜亦堪嗟半百過九年艷/陽殘一日火銷燈盡天明後便見平頭六十)¶
<pb:KR3j0038_SBCK_062-2a>¶
(人六十河南尹前途足可知不准擬身年六/十上山仍未要人扶不准擬身年六十遊春)¶
(猶自有心情我今悟巳晩六十方退閑今歳/日餘二十六來歳年登六十二心情多少在)¶
(六十二三人六十三翁頭雪白假如醒點欲/何爲行年六十四安得不衰羸我今六十五)¶
(走若下坡輪年開第七秩屈指幾多人五十/八歸來今年六十六無憂亦無喜六十六年)¶
(春共把十千沽一斗相看七十欠三年七十/欠四歳此生那足論六十八衰翁乘衰百疾)¶
(攻又問年幾何七十行欠二更過今年年七/十假如無病亦宜休今日行年將七十猶須)¶
(慙愧病來遲且喜同年滿七十莫嫌衰病莫/嫌貧舊語相傳聊自慰世間七十老入稀皤)¶
(然七十翁亦足稱壽考昨日復今辰悠悠七/十春人生七十稀我年幸過之白須如雪五)¶
(朝臣又入新正第七旬時年七十一行開第/八秩可謂盡天年吾今巳年七十一眼昬須)¶
<pb:KR3j0038_SBCK_062-2b>¶
(白頭風眩七十人難到過三更較稀七十三/人難再到今春來是别花來七十三翁旦暮)¶
(身誓開險路作通津風光抛得也七十四年/春壽及七十五俸霑五十千其多如此蘇公)¶
(素重樂天故間亦効之如龍鍾三十九勞生/已強半歳莫日斜時還爲昔人歎正引用其)¶
(語又四十豈不知頭顱畏人不出何其愚我/今四十二衰髮不滿梳憶在錢塘正如此回)¶
(頭四十二年非行年四十九還此北䆫宿吾/年四十九頼此一笑喜嗟我與君皆丙子四)¶
(十九年窮不死五十之年初過二衰顔記我/今如此白髪蒼顔五十三家人強遣試春衫)¶
(先生年來六十化道眼巳入不二門紛紛華/髮不足道當返六十過去魂我年六十一頽)¶
(景薄西山結髪事文史俯仰六十踰與君皆/丙子各巳三萬日翫味莊誦便如閱年譜也)¶
(天將富此翁/唐劉仁軌任給事中爲宰相李義府所惡出)¶
<pb:KR3j0038_SBCK_062-3a>¶
(爲青州刺史及代還欲斥以罪又坐漕船覆/没免官其後百濟叛詔以白衣檢校帶方州)¶
(刺史仁軌謂人曰天將富貴此翁邪果削平/遼海白樂天有自題酒庫一篇云身更求何)¶
(事天將富此翁此翁何處富酒庫不曽空注/云劉仁軌詩天將富此翁以一醉爲富也然)¶
(則唐吏以此爲仁軌之語而不言其詩爲未/審耳)¶
(白公說俸禄/白樂天仕宦從壯至老凡俸禄多寡之數悉)¶
(載於詩雖波及它人亦然其立身廉清家無/餘積可以槩見矣因讀其集輙叙而列之其)¶
(爲校書郎曰俸錢萬六千月給亦有餘爲左/拾遺曰月慚諌𥿄二千張歳愧俸錢三十萬)¶
(兼京兆戸曹曰俸錢四五萬月可奉晨昏廪/禄二百石歳可盈倉囷貶江州司馬曰散員)¶
(足庇身薄俸可資家壁記曰歳廪數百石月/俸六七萬罷杭州刺史曰三年請禄俸頗有)¶
<pb:KR3j0038_SBCK_062-3b>¶
(餘衣食移家入新宅罷郡有餘資爲蘇州刺/史曰十萬戸州尤覺貴二千石禄敢言貧爲)¶
(賔客分司曰俸錢八九萬給受無虛月嵩洛/供雲水朝廷乞俸錢老宜官泠靜貧頼俸優)¶
(饒官優有禄料職散無羈縻官銜依口得俸/禄逐身來爲河南尹曰厚俸如何用閑居不)¶
(可忘不赴同州曰誠貪俸錢厚其如身力衰/爲太子少傅曰月俸百千官二品朝廷雇我)¶
(作閑人又問俸厚薄百千隨月至七年爲少/傅品高俸不薄其致仕曰全家遁此曽無悶)¶
(半俸資身亦有餘俸隨日計錢盈貫禄逐年/支粟滿囷壽及七十五俸占五十千其泛叙)¶
(曰歴官凡五六禄俸及妻孥料錢隨官用生/計逐年營形骸僶俛班行內骨肉勾留俸禄)¶
(中其它人者如陜州王司馬曰公事閑忙同/少尹俸錢多少敵尚書劉夢得罷賔客除祕)¶
(監禄俸略同曰日望揮金賀新命俸錢依舊/又如何歎洛陽長水二縣令曰朱紱洛陽官)¶
<pb:KR3j0038_SBCK_062-4a>¶
(位屈青袍長水俸錢貧其將下世有逹哉樂/天行曰先賣南坊十畒園次賣東郭五頃田)¶
(然後兼賣所居宅髣髴獲緡二三千但恐此/錢用不盡即先朝露歸夜泉後之君子試一)¶
(味其言雖日飲貪泉亦知斟酌矣觀其生涯/如是東坡云公廩有餘粟府有餘帛殆亦不)¶
(然/白居易出位)¶
(白居易爲左贊善大夫盗殺武元衡京都震/擾居易首上䟽請亟捕賊刷朝廷耻以必得)¶
(爲期宰相嫌其出位不恱因是貶江州司馬/此唐書本傳語也案是時宰相張弘靖韋貫)¶
(之弘靖不足道貫之於是爲失矣白集載與/楊虞卿書云左降詔下明日而東思欲一陳)¶
(於左右去年六月盗殺右丞相於通衢中迸/血體磔髪肉所不忍道合朝震慄不知所云)¶
(僕以書籍以來未有此事苟有所見雖畎畒/皁隷之臣不當黙黙况在班列而能勝其痛)¶
<pb:KR3j0038_SBCK_062-4b>¶
(憤耶故武丞相之氣平明絶僕之書奏日午/入兩日之内滿城知之其不與者或語以僞)¶
(言或䧟以非語皆曰丞郎給舍諌官御史尚/未論請而贊善大夫何反憂國之甚也僕聞)¶
(此語退而思之贊善大夫誠賤冗耳朝廷有/非常事即日獨進封章謂之忠謂之憤亦無)¶
(愧矣謂之妄謂之狂又敢逃乎以此獲辜頋/何如耳况又不以此爲罪名乎白之自述如)¶
(此然則一時指爲出位者不但宰相而已也/史又曰居易母墜井死而賦新井篇以是左)¶
(降前書所謂不以此爲罪名者是巳/醉翁亭記酒經)¶
(歐陽公醉翁亭記東坡公酒經皆以也字爲/絶句歐用二十一也字坡用十六也字歐記)¶
(人人能讀至於酒經知之者蓋無幾坡公嘗/云歐陽作此記其詞玩易蓋戯云耳不自以)¶
(爲竒特也而妄庸者作歐語云平生爲此文/最得意又云吾不能爲退之畫記退之不能)¶
<pb:KR3j0038_SBCK_062-5a>¶
(爲吾醉公亭記此又大妄也坡酒經毎一也/字上必押韻暗寓於賦而讀之者不覺其激)¶
(昂淵妙殊非世閒筆墨所能形容今盡載于/此以示後生軰其詞云南方之氓以糯與秔)¶
(雜以卉藥而爲餅嗅之香嚼之辣揣之枵然/而輕此餅之良者也吾始取麵而起肥之和)¶
(之以姜液烝之使十裂繩穿而風戾之愈乆/而益悍此麴之精者也米五㪷爲率而五分)¶
(之爲三㪷者一爲五升者四三㪷者以釀五/升者以投三投而止尚有五升之贏也始釀)¶
(以四兩之餅而毎投以二两之麴皆澤以少/水足以散解而匀停也釀者必罋按而井泓)¶
(之三日而井溢此吾酒之萌也酒之始萌也/甚烈而微苦蓋三投而後平也凡餅烈而麴)¶
(和投者必屢嘗而増損之以舌爲權衡也旣/溢之三日乃投九日三投通十有五日而後)¶
(定也旣定乃注以㪷水凡水必熟而冷者也/凡釀與投必寒之而後下此炎州之令也旣)¶
<pb:KR3j0038_SBCK_062-5b>¶
(水五日乃篘得二㪷有半此吾酒之正也先/篘半日取所謂贏者爲粥米一而水三之揉)¶
(以餅麴凡四兩二物并也投之糟中熟撋而/再釀之五日壓得㪷有半此吾酒之少勁者)¶
(也勁正合爲四㪷又五日而飲則和而力嚴/而不猛也篘絶不旋踵而粥投之少留則糟)¶
(枯中風而酒病也釀乆者酒醇而豐速者反/是故吾酒三十日而成也此文如太牢八珍)¶
(咀爵不嫌於致力則眞味愈雋永然未易爲/俊快者言也)¶
(白公感石/白樂天有奉和牛思黯以李蘇州所寄太湖)¶
(石竒狀絕倫因作詩兼呈劉夢得其末云共/嗟無此分虛管太湖來注與夢得俱典姑蘇)¶
(而不獲此石又有感石上舊字云太湖石上/䥴三字十五年前陳結之案陳結之並無所)¶
(經見全不可曉後觀其對酒有懷寄李郎中/一絶句曰徃年江外抛挑葉去歳樓中别柳)¶
<pb:KR3j0038_SBCK_062-6a>¶
(枝寂寞春來一盃酒此情唯有李君知注云/桃葉結之也栁枝樊素也然後結之之義始)¶
(明樂天以病而去栁枝故作詩云兩枝楊桞/小樓中嫋娜多年伴醉翁明日放歸歸去後)¶
(世間應不要春風因劉夣得有戯之之句又/荅之云誰能更學孩童戯㝷逐春風捉柳花)¶
(然其鍾情處竟不能忘如云病共樂天相伴/住春隨樊子一時歸金覊駱馬近貰却羅袖)¶
(栁枝㝷放還觸詠罷來賔閤閉笙歌散後妓/房空是也讀之使人悽然)¶
(禮部韻略非理/禮部韻略所分字有絶不近人情者如東之)¶
(與冬清之與青至於隔韻不通用而爲四聲/切韻之學者必強立說然終爲非是如撰字)¶
(至列於上去三韻中仍義訓不一頃紹興三/十年省闈舉子兼經出易簡天下之理得賦)¶
(予爲參詳官有點檢試卷官蜀士杜莘云簡/字韻甚窄若撰字必在所用然唯撰述之撰)¶
<pb:KR3j0038_SBCK_062-6b>¶
(乃可爾如雜物撰德體天地之撰異夫三子/者之撰欠伸撰杖屨之類皆不可用予以白)¶
(知舉請揭榜示衆何通遠諌議𥘉亦難之予/曰倘舉場皆落韻如何出手乃自書一榜榜)¶
(才出八廂邏卒以爲逐舉未嘗有此例即錄/以報主者士人滿簾前上請予爲逐一剖析)¶
(然後退又靜之與靚其義一也而以靜爲上/聲靚爲去聲案漢書賈誼服賦澹虖若深淵)¶
(之靚顔師古注靚與靜同史記正作靜楊雄/甘泉賦暗暗靚深注云靚即靜字耳今淅入)¶
(兩音殊爲非理予名雲竹莊之堂曰賞靜取/杜詩賞靜憐雲竹之句也守僧居之頻年三)¶
(易有道人指曰靜之左傍乃爭字以故不定/疊於是撤去元扁而改爲靚云)¶
(唐臣乞贈祖/唐世贈典唯一品乃及祖餘官只贈父耳而)¶
(長慶中流澤頗異白樂天制集有戸部尚書/楊於陵回贈其祖爲吏部郎中祖母崔氏爲)¶
<pb:KR3j0038_SBCK_062-7a>¶
(郡夫人馬揔准制贈亡父亦請回其祖及祖/母散騎常侍張惟素亦然非常制也是時崔)¶
(植爲相亦有陳情表云亡父嬰甫是臣本生/亡伯祐甫臣今承後嗣襲雖移孝心則在自)¶
(去年以來累有慶澤凢在朝列再蒙追榮或/有陳乞皆許回授臣猥當寵擢而顯揚之命)¶
(獨未及於先人今請以在身官秩并前後合/叙勲封特乞回充追贈則知其時一切之制)¶
(如此伯兄文惠執政乞以已合轉官回贈高/祖旣巳得旨而爲後省封還固近無此比且)¶
(失於考引唐時故事也/承習用經語誤)¶
(經傳中事實多有轉相祖述而用𥘉不考其/訓故者如邶谷風之詩爲淫新昬棄舊室而)¶
(作其詞曰宴爾新昏以我御窮宴安也言安/愛爾之新昏但以我御窮苦之時至於富貴)¶
(則棄我今人乃以𥘉娶爲宴爾非惟於詩意/不合且又再娶事豈堪用也抑之詩曰訏謨)¶
<pb:KR3j0038_SBCK_062-7b>¶
<pb:KR3j0038_SBCK_062-7b>¶
(俗書之於此使子弟後生軰知之左傳王使/宰孔賜齊侯胙齊侯將下拜孔曰天子使孔)¶
(曰以伯舅耋老無下拜對曰天威不違顔咫/尺敢不下拜下拜登受謂拜於堂下而受胙)¶
(於堂上今人簡牘謝饋者輙曰謹巳下拜猶/未爲甚失若天威不違顔咫尺則上四字爲)¶
(天子設下三字爲人臣設故注言天鍳察不/遠威嚴常在顔靣之前今士大夫往往於表)¶
(奏中言違顔或曰咫顔咫尺之顔全與本指/爽戾如用龍顔聖顔天顔之類自無害也)¶
(長慶表章/唐自大曆以河北三鎭爲悍藩所據至元和)¶
(中田弘正以魏歸國長慶初王承元劉緫去/鎭幽於是河北略定而穆宗以昏君崔植杜)¶
(元潁王播以庸相不能建乆長之䇿輕徙田/弘正以啓王庭湊之亂繆用張弘靖以啓朱)¶
(克融之亂朝廷以諸道十五萬衆裴度元臣/宿望烏重嗣李光顔當時名將屯守踰年竟)¶
<pb:KR3j0038_SBCK_062-8a>¶
(無成功財竭力盡遂以節鉞授二賊再失河/朔訖于唐亡觀一時事勢何止可爲痛哭而)¶
(宰相請上尊號表云陛下自即大位及此二/年無巾車汗馬之勞而坐平鎭冀無亡弓遺)¶
(鏃之費而立定幽燕以謂威靈四及請爲神/武君臣上下其亦云無羞恥矣此表乃白居)¶
(易所作又翰林學士元稹求爲宰相恐裴度/復有功大用妨巳進取多從中沮壞之度上)¶
(表極陳其狀帝不得已解稹翰林恩遇如故/稹怨度欲解其兵柄勸上罷兵未幾拜相居)¶
(易代作謝表其略云臣遭遇盛明不因人進/擢居禁内訪以宻謀恩獎太深䜛謗並至雖)¶
(内省行事無所愧心然上黷宸聦合當死責/其文過飾非如此居易二表誠爲有玷盛德)¶
(元白制科/元白習制科其書後分爲四卷命曰䇿林其)¶
(䇿頭䇿項各二道䇿尾三道此外曰美謙遜/塞人望政必成不勞而理風化澆朴復雍熈)¶
<pb:KR3j0038_SBCK_062-8b>¶
(感人心之類凡七十五門言所應對者百不/用其一二備載於文集云)¶
(八種經典/開士悟入諸佛知見以了義度無邊以圎教)¶
(垂無窮莫尊於妙法蓮華經凡六萬九千五/百五字證無生忍造不二門住不可思議解)¶
(脫莫極於維摩經凡二萬七千九十二字攝/四生九類入無餘涅槃實無得度者莫先於)¶
(金剛般若波羅密經凡五千二百八十七字/壞罪集福淨一切惡道莫急於佛頂尊勝陀)¶
(羅尼經凡三千二十字應念順願願生極樂/土莫疾於阿彌陀經凢一千八百字用正見)¶
(觀眞相莫出於觀音普賢菩薩法行經凡六/千九百九十字詮自性認本覺莫深於實相)¶
(法密經凢三千一百五字空法塵依佛智莫/過於般若渡羅密多心經凢二百五十八字)¶
(是八種經具十二部合一十一萬六千八百/五十七字三乗之要旨萬佛之祕藏盡矣唐)¶
<pb:KR3j0038_SBCK_062-9a>¶
(長慶二年蘇州重玄寺法華院石壁所刻金/字經白樂天爲作碑文其叙如此予切愛其)¶
(簡明㓗亮故備録之)¶
容齋五筆卷第八(終)¶
