# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:29
#+PROPERTY: JUAN 28


十(十七/則)¶　　　　宋　洪邁　撰
　　經𫝊煩簡¶
左𫝊蔡聲子謂楚子木曰善為國者賞不僭而刑不濫¶
賞僭則懼及淫人刑濫則懼及善人若不幸而過寜僭¶
無濫與其失善寜其利淫其語本於大禹謨罪疑惟輕¶
功疑惟重與其殺不辜寜失不經也晉叔向詒鄭子産¶
書曰先王議事以制誨之以忠聳之以行教之以務使
<pb:KR3j0038_WYG_027-1b>
之以和臨之以敬涖之以彊斷之以剛猶求聖哲之上¶
眀察之官忠信之長慈恵之師其語本於吕刑惟良折¶
獄哲人惟刑也㫖意則同而經𫝊煩簡為不侔矣<md:KR3j0038_SBCK_028-1b>¶　　曹參不薦士¶
曹參代蕭何為漢相國日夜飲酒不事事自云髙皇帝¶
與何定天下法令既眀遵而勿失不亦可乎是則然矣¶
然以其時考之承暴秦之後髙帝創業尚淺日不暇給¶
豈無一事可闗心者哉其初相齊聞膠西盖公善治黄
<pb:KR3j0038_WYG_027-2a>
老言使人厚幣請之葢公為言治道貴清浄而民自定¶
參於是避正堂以舎之其治要用黄老術故相齊九年¶
齊國安集然入相漢時未嘗引葢公為助也齊處士東¶
郭先生梁石君隠居深山蒯徹為參客或謂徹曰先生¶
之於曹相國拾遺舉過顯賢進能二人者世俗所不及<md:KR3j0038_SBCK_028-2a>¶何不進之於相國乎徹以告參參皆以為上賓徹善齊¶
人安其生嘗干項羽羽不能用其䇿羽欲封此兩人兩¶
人卒不受凡此數賢參皆不之用若非史䇿失其𫝊則
<pb:KR3j0038_WYG_027-2b>
參不薦士之過多矣¶
　　漢初諸将官¶
漢初諸将所領官多為丞相如韓信初拜大将軍後為¶
左丞相擊魏又拜相國擊齊周勃以将軍遷太尉後以¶
相國代樊噲擊燕樊噲以将軍攻韓王信遷為左丞相¶
以相國擊燕酈商為将軍以右丞相擊陳豨以丞相擊¶
黥布尹恢以右丞相備守淮陽陳涓以丞相定齊地然<md:KR3j0038_SBCK_028-2b>¶百官公卿表皆不載盖蕭何已居相位諸人者未嘗在
<pb:KR3j0038_WYG_027-3a>
朝廷特使假其名以為重耳後世使相之官本諸此也¶
　　漢官名¶
漢官名既古雅故書於史者皆可誦味如朝臣齗齗不¶
可光禄勲誰可以為御史大夫者御史大夫言可聼郎¶
中令善媿人丞相議不可用太尉不足與計大将軍尊¶
貴誠重大将軍有揖客京兆尹可立得大夫乘私車來¶
邪天官丞日晏不來謝田大夫曉大司農大司馬欲用¶
是忿恨後将軍數畫軍冊光禄大夫大中大夫耆艾二
<pb:KR3j0038_WYG_027-3b>
人以老病罷駙馬都尉安所受此語之類又如所書路<md:KR3j0038_SBCK_028-3a>¶中大夫韓御史大夫叔孫太傅鄭尚書鮑司𨽻趙将軍¶
張廷尉亦&KR0177;然有法後漢書執金吾擊郾大司馬當擊¶
宛大司馬習用歩騎等語尚有前史餘味¶
　　漢唐輔相¶
前漢宰相四十五人自蕭曹魏丙之外如陳平王陵周¶
勃灌嬰張蒼申屠嘉以髙帝故臣陶青劉舎許昌薛澤¶
荘青翟趙周以功臣侯子孫竇嬰田蚡公孫賀劉屈氂
<pb:KR3j0038_WYG_027-4a>
以宗戚衛綰李蔡以士伍唯王陵申屠嘉及周亞夫王¶
商王嘉有剛直之節薛宣翟方進有材其餘皆容身保¶
位無所建明至於御史大夫名為亞相尤録録不足數<md:KR3j0038_SBCK_028-3b>¶劉向所謂御史大夫未有如兒寛者盖以餘人可稱者¶
少也若唐宰相三百餘人自房杜姚宋之外如魏徴王¶
珪禇遂良狄仁傑魏元忠韓休張九齡楊綰崔祐甫陸¶
䞇杜黄裳裴垍李絳李藩裴度崔羣韋處厚李徳裕鄭¶
畋皆為一時名宰考其行事非漢諸人可比也
<pb:KR3j0038_WYG_027-4b>
　　漢武留意郡守¶
漢武帝天資髙明政自已出故輔相之任不甚擇使若¶
但使之奉行文書而已其於除用郡守尤所留意嚴助¶
為㑹稽太守數年不聞問賜書曰君厭承明之廬懐故¶
土出為郡吏間者濶焉乆不聞問吾邱夀王為東郡都<md:KR3j0038_SBCK_028-4a>¶尉上以夀王為都尉不復置太守詔賜璽書曰子在朕¶
前之時知略輻湊及至連十餘城之守任四千石之重¶
職事並廢盗賊從横甚不稱在前時何也汲黯拜淮陽
<pb:KR3j0038_WYG_027-5a>
太守不受印綬上曰君薄淮陽邪吾今召君矣顧淮陽¶
吏民不相得吾徒得君重臥而治之觀此三者則知郡¶
國之事無細大未嘗不深知之為長吏者常若親臨其¶
上又安有不盡力者乎惜其為征伐奢侈所移使民間¶
不見徳澤為可恨耳¶
　　苦蕒菜¶
吳歸命侯天紀三年八月有鬼目菜生工人黄耉家有<md:KR3j0038_SBCK_028-4b>¶蕒菜生工人吳平家髙四尺厚三分如枇杷形上廣尺
<pb:KR3j0038_WYG_027-5b>
八¶寸下莖廣五寸兩邊生葉緑色東觀按圗名鬼目作
芝草¶蕒菜作平慮草以耉為侍芝郎平為平慮郎皆銀
印青綬¶唐五行志中宗景龍二年岐州郿縣民王上賓
家有苦蕒¶菜髙三尺餘上廣尺餘厚二分説者以為草
妖予按蕒菜¶即苦蕒今俗呼為苦䔍者是也天紀景龍
之事甚相類¶歸命次年亡國中宗後二年遇害雖事非
此致亦可謂¶妖矣平慮草不知何状揚雄甘泉賦并閭
注如淳曰并¶閭其葉随時改政平則平政不平則傾也
<pb:KR3j0038_WYG_027-6a>
顔師古曰如¶氏所説自是平慮耳然則亦異草也鬼目
見爾雅郭璞<md:KR3j0038_SBCK_028-5a>¶云今江東有鬼目草莖似葛葉圓而毛如
耳璫也赤色¶叢生廣志曰鬼目似梅南人以飲酒南方
草木状曰鬼¶目樹大者如木子小者如鴨子七月八月
熟色黄味酸¶以蜜煑之滋味柔嘉交趾諸郡有之交州
記曰髙大如¶木𤓰而小傾邪不周正本草曰鬼目一名
東方宿一名¶連蟲亦名羊蹄¶
　　唐諸生束脩
<pb:KR3j0038_WYG_027-6b>
唐六典國子生初入置束帛一篚酒一壺脩一案為束¶
脩之禮太學四門律學書學筭學皆如國子之法其習¶
經有暇者命習𨽻書并國語説文字林三蒼爾雅毎旬<md:KR3j0038_SBCK_028-5b>¶前三日則試其所習業乃知唐世士人多攻書(缺二/字)六¶
館時以為常習其説文字林蒼雅諸書亦欲責以結字¶
合於古義不特銓選之時方取楷法遒美者也束脩之¶
禮乃於此見之開元禮載皇子束脩束帛一篚五匹酒¶
一壺二斗脩一案三脡皇子服學生之服至學門外陳
<pb:KR3j0038_WYG_027-7a>
三物於西南少進曰某方受業於先生敢請見執篚者¶
以篚授皇子皇子跪奠篚再拜博士答再拜皇子還避¶
遂進跪取篚博士受幣皇子拜訖乃出其儀如此州縣¶
學生亦然¶
　　范徳孺帖<md:KR3j0038_SBCK_028-6a>¶范徳孺有一帖云純粹忝冐固多尤是家兄北歸遂觧¶
倒懸之念慶快安幸此外何求四月末雇舟離均借人¶
至鄧本待家兄之來今家兄雖得歸潁昌而尚未聞來
<pb:KR3j0038_WYG_027-7b>
耗已累遣人禀問所行路及相見之期人尚未還未知¶
果能如約否盖恐太原接人非乆到此法留半月則湏¶
北去也予以其時考之元符三年四月徳孺除知太原¶
是月二十一日忠宣公自鄧州分司復故秩許歸潁昌¶
府則此帖當在五月間忠宣猶未離永州也徳孺自均¶
州守擢帥河東至於雇舟借人以行又云接人法留半¶
月過此則湏北去雖欲待其兄亦不可得今世為長吏<md:KR3j0038_SBCK_028-6b>¶雖居蕞爾小壘而欲送還兵士唯意所湏若接人之來
<pb:KR3j0038_WYG_027-8a>
視其私計辦否為遲速耳未嘗顧法令以自儆䇿使申¶
固要束稍整攝之置士大夫於無過之地亦所以善風¶
俗也¶
　　民不畏死¶
老子曰民常不畏死奈何以死懼之若使人常畏死則¶
為竒者吾得執而殺之孰敢讀者至此多以為老氏好¶
殺夫老氏豈好殺者哉㫖意盖以戒時君世主視民為¶
至愚至賤輕盡其命若刈草菅使之知民情状人人能
<pb:KR3j0038_WYG_027-8b>
與我為敵國懔乎常有朽索馭六馬之懼故繼之曰常<md:KR3j0038_SBCK_028-7a>¶有司殺者殺夫代司殺者殺是代大匠斵夫代大匠斵¶
希有不傷其手矣下篇又曰人之輕死以其生生之厚¶
是以輕死且人情莫不欲夀雖衰貧至骨瀕於餓𨽻其¶
與受僇而死有間矣烏有不畏者哉自古以來時運俶¶
擾至於空天下而為盗賊及夷考其故亂之始生民未¶
嘗有不靖之心也秦漢隋唐之末土崩魚爛比屋可誅¶
然凶暴如王仙芝黄巢不過僥覬一官而已使君相御
<pb:KR3j0038_WYG_027-9a>
之得其道豈復有滔天之患哉龔遂之清渤海馮異之¶
定闗中髙仁厚之平蜀盗王先成之說王宗侃民情可¶
見世之君子能深味老氏之訓思過半矣<md:KR3j0038_SBCK_028-7b>¶　　天下有竒士¶
天下未嘗無魁竒智略之士當亂離之際雖一旅之聚¶
數城之地必有䇿䇿知名者出其間史傳所書尚可考¶
也鄭燭之武弦髙從容立計以存其國後世至不可勝¶
紀在唐尤多姑摭其小小者數人載於此武徳初北海
<pb:KR3j0038_WYG_027-9b>
賊帥綦公順攻郡城為郡兵所敗後得劉蘭成以為謀¶
主才用數十百人出竒再奮北海即降海州臧君相帥¶
衆五萬來爭蘭成以敢死士二十人夜襲之掃空其衆¶
徐圓朗據海岱或說之曰有劉世徹者才略不世出名¶
髙東夏若迎而奉之天下指揮可定圓朗使迎之世徹<md:KR3j0038_SBCK_028-8a>¶至已有衆數千圓朗使徇譙杞東人素聞其名所向皆¶
下裘甫亂浙東朝廷遣王式往討其黨劉&KR1644;勸甫引兵¶
取越憑城郭據府庫循浙江築壘以拒之得間則長驅
<pb:KR3j0038_WYG_027-10a>
進取浙西過大江掠揚州還修石頭城而守之宣歙江¶
西必有響應者别以萬人循海而南襲取福建則國家¶
貢賦之地盡入於我矣甫不能用髙駢之将畢師鐸攻¶
駢乞師於宣州秦彦彦兵至遂下揚州師鐸遣使趣彦¶
過江将奉以為主或說之曰僕射順衆心為一方去害¶
宜復奉髙公而佐之緫其兵權誰敢不服且秦司空為¶
節度使廬州夀州其肯為之下乎切恐功名成敗未可<md:KR3j0038_SBCK_028-8b>¶知也不若亟止秦司空勿使過江彼若粗識安危必未
<pb:KR3j0038_WYG_027-10b>
敢輕進就使他日責我以負約猶不失為髙氏忠臣也¶
師鐸不以為然明日以告鄭漢章漢章曰此智士也求¶
之勿獲王建鎮成都攻楊晟於彭州乆不下民皆竄匿¶
山谷諸寨日出抄掠之王先成徃說其将王宗侃曰民¶
入山谷以俟招安今乃從而掠之與盗賊無異旦出淘¶
虜薄暮乃返曽無守偹之意萬一城中有智者為之畫¶
䇿使乗虚奔突先伏精兵於門内望淘虜者稍逺出弓¶
弩手礮各百人攻寨之一面又於三面各出耀兵諸寨
<pb:KR3j0038_WYG_027-11a>
咸自備禦無暇相救如此能無敗乎宗侃矍然先成為<md:KR3j0038_SBCK_028-9a>¶條列七事為状以白王建建即施行之榜至三日山中¶
之民競出如歸市浸還故業觀此五者則其他姓名不¶
傳與草木俱腐者盖不可勝計矣¶
　　易卦四徳¶
易元亨利貞謂之四徳唯乾坤為能盡之若屯随二卦¶
但大亨貞臨无妄革三卦皆大亨以正而已有亨利貞¶
者十一䝉同人離咸兊恒遯萃渙小過既濟也元亨利
<pb:KR3j0038_WYG_027-11b>
者一蠱也利貞者八大畜大壮明夷家人中孚蹇損漸¶
也亨貞者三需困旅也元亨者三大有升鼎也亨利者¶
五賁復大過巽噬嗑也亨者九小畜履㤗謙節坎震豐<md:KR3j0038_SBCK_028-9b>¶未濟也利者五訟豫觧益夬也貞者四師比否頥也唯¶
八卦皆無之觀剥晉睽姤歸妹井艮也若以卦象索之¶
如剥睽姤猶可強為之辭他則不復容擬議矣¶
　　孫堅起兵¶
董卓盗國柄天下共興義兵討之惟孫堅以長沙太守
<pb:KR3j0038_WYG_027-12a>
先至為卓所憚獨為有功故裴松之謂其最有忠烈之¶
稱然長沙為荆州屬部受督於刺史王叡叡先與堅共¶
擊零桂賊以堅武官言頗輕之及叡舉兵欲討卓堅乃¶
承案行使者詐檄殺之以償曩忿南陽太守張咨鄰郡¶
二千石也以軍資不具之故又収斬之是以區區一郡<md:KR3j0038_SBCK_028-10a>¶將乗一時兵威輙害方伯鄰守豈得為勤王乎劉表在¶
荆州乃心王室袁術志於逆亂堅乃奉其命而攻之自¶
速其死皆可議也
<pb:KR3j0038_WYG_027-12b>
　　孫權封兄䇿¶
孫權即帝位追尊兄䇿為長沙王封其子為吳侯按孫¶
氏奄有江漢皆䇿之功權特承之耳而報之之禮不相¶
宜稱故陳夀評云割據江東䇿之基兆也而權尊崇未¶
至子止侯爵於義儉矣而孫盛乃云權逺思盈虚之數¶
正本定名防㣲於未兆可謂為之于未有治之于未亂¶
其說迂謬如此漢室中興出於伯升光武感其功業之<md:KR3j0038_SBCK_028-10b>¶不終建武二年首封其二子為王而帝子之封乃在一
<pb:KR3j0038_WYG_027-13a>
年之後司馬昭繼兄師秉魏政以次子攸為師後常云¶
天下者景王之天下欲以大業歸攸以孫權視之不可¶
同日論也¶
　　踰年改元¶
自漢武帝建元紀年之後嗣君紹統必踰年乃改元雖¶
安帝繼殤帝亦終延平而為永初桓帝繼質帝亦終本¶
初而為建和唐宣宗以叔繼姪亦終㑹昌六年而改大¶
中獨本朝¶太祖以開寳九年十月二十日上仙<md:KR3j0038_SBCK_028-11a>¶太宗嗣
<pb:KR3j0038_WYG_027-13b>
位是年十二月二十二日改為太平興國元年¶去新嵗
纔八日耳意當時星辰厯象考卜兆祥必有其¶説而國
史傳記皆失傳竊計嶺蜀之逺制書到時已是¶二年之
春是時宰相薛居正沈倫盧多遜失於不考引¶故實致
行之弗審使人君即位而無元年尤為不可也¶若唐順
宗以貞元二十一年正月嗣位至八月辛丑改¶元永正
盖已稱太上皇嫌於獨無紀年故亟更之耳劉¶禪孫亮
石宏苻生李璟未踰年而改此不足責晉惠帝¶改武帝
<pb:KR3j0038_WYG_027-14a>
太熈為永熈而以為欲長奉先王之制亦非也¶唐中宗
仍武后神龍梁末帝追承太祖乾化孟昶仍父<md:KR3j0038_SBCK_028-11b>¶知祥明
徳漢劉知逺追用晉天福隠帝仍父乾祐周世¶宗仍太
祖顯徳皆非禮之正無足議者唐哀帝仍昭宗¶天祐盖
畏朱温而不敢云¶
　　賊臣遷都¶
自漢以來賊臣竊國命将欲移鼎必先遷都以自便董¶
卓以山東兵起謀徙都長安驅民數百萬口更相蹈藉
<pb:KR3j0038_WYG_027-14b>
悉燒宫廟官府居家二百里内無復雞犬髙歡自洛陽¶
遷魏於鄴四十萬户狼狽就道朱全忠自長安遷唐於¶
洛驅徙士民毁宫室百司及民間廬舎長安自是邱墟¶
卓不旋踵而死曹操迎天子都許卒覆劉氏魏唐之祚<md:KR3j0038_SBCK_028-12a>¶竟為髙朱所傾凶盗設心積慮由來一揆也¶
　　輿地道里誤¶
古今輿地圖志所記某州至某州若干里多有差誤偶¶
閱元祐九域志姑以吾鄉饒州證之饒西至洪州三百
<pb:KR3j0038_WYG_027-15a>
八十里而志云西至州界一百七十里自界首至洪五¶
百六十八里於洪州書至饒又衍二十里是為七百六¶
十里也饒至信州三百七十里而志云東南至本州界¶
二百九十里自界首至信州三百五十里是為六百四¶
十里也饒至池州四百八十里而志云北至州界一百¶
九十里自界首至池州三百八十里是為五百七十里<md:KR3j0038_SBCK_028-12b>¶也唐賈耽皇華四達記所紀中都至外國尤為詳備其¶
書䖍州西南一百十里至潭口驛又百里至南康縣然
<pb:KR3j0038_WYG_027-15b>
今䖍至潭口纔四十里又五十里即至南康比之所載¶
不及半也以所經行處驗之知其他不然者多矣¶
　
　
　
　
　
　容齋續筆卷十¶
<md:KR3j0038_SBCK_029-1a>¶
<pb:KR3j0038_WYG_028-1a>
欽定四庫全書
　容齋續筆卷
