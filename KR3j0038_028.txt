# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:34.797001
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB07n0614-028容齋續筆-卷十.
<pb:KR3j0038_SBCK_028-1a>¶
容濟續筆卷第十(十七則)¶
　　　　經傳煩簡¶
左傳蔡聲子謂楚子木曰善爲國者賞不&KR0427;而刑不濫¶
賞僣則懼及淫人刑濫則懼及善人若不幸而過寧僣¶
無濫與其失善寧其利淫其語夲於大禹謨罪疑惟輕¶
功疑惟重與其殺不&KR0499;寧失不經也𣈆叔向詒鄭子産¶
書曰先王議事以制誨之以忠聳之以行教之以務使¶
之以和臨之以敬涖之以彊斷之以剛猶求聖哲之上¶
明察之官忠信之長慈惠之師其語夲於呂刑惟良折¶
獄哲人惟刑也旨意則同而經傳煩簡爲不侔矣¶
<pb:KR3j0038_SBCK_028-1b>¶
　　　　曹參不薦士¶
曹參代蕭何爲漢相國日夜飲酒不事事自云髙皇帝¶
與何定天下法令旣明遵而勿失不亦可乎是則然矣¶
然以其時考之承暴秦之後髙帝創業尚淺日不暇給¶
豈無一事可關心者哉其初相齊聞膠西蓋公善治黃¶
老言使人厚幣請之蓋公爲言治道貴清淨而民自定¶
參於是避正堂以舎之其治要用黃老術故相齊九年¶
齊國安集然入相漢時未甞引蓋公爲助也齊處士東¶
郭先生梁石君隱居深山蒯徹爲參客或謂徹曰先生¶
之於曹相國拾遺舉過顯賢進能二人者丗俗所不及¶
<pb:KR3j0038_SBCK_028-2a>¶
何不進之於相國乎徹以告參參皆以爲上賔徹善齊¶
人安其生甞干項羽羽不能用其策羽欲封此兩人兩¶
人卒不受凡此數賢參皆不之用若非史策失其傳則¶
參不薦士之過多矣¶
　　　　漢初諸將官¶
漢初諸將所領官多爲丞相如韓信&KR0004;拜大將軍後爲¶
左丞相擊魏又拜相國擊齊周勃以將軍遷太尉後以¶
相國代樊噲擊燕樊噲以將軍攻韓王信遷爲左丞相¶
以相國擊燕酈啇爲將軍以右丞相擊陳豨以丞相擊¶
黥布尹恢以右丞相備守淮陽陳㳙以丞相定齊地然¶
<pb:KR3j0038_SBCK_028-2b>¶
百官公卿表皆不載蓋蕭何巳居相位諸人者未甞在¶
朝廷特使假其名以爲重耳後丗使相之官夲諸此也¶
　　　　漢官名¶
漢官名旣古雅故書於史者皆可誦味如朝臣齗齗不¶
可光禄勲誰可以爲御史大夫者御史大夫言可聽郎¶
中令善媿人丞相議不可用太尉不足與計大將軍尊¶
貢誠重大將軍有揖客京兆尹可立得大夫乗私車來¶
邪大官丞日晏不來謝田大夫曉大司農大司馬欲用¶
是忿恨後將軍數畫軍𠕋光禄大夫太中大夫𦒿艾二¶
人以老病罷駙馬都尉安所受此語之𩔖又如所書路¶
<pb:KR3j0038_SBCK_028-3a>¶
中大夫韓御史大夫叔孫太傳鄭尚書鮑司&KR0674;趙將軍¶
張廷尉亦燁然有法後漢書執金吾擊郾大司馬當擊¶
宛大司馬習用歩&KR0016;等語尚有前史餘味¶
　　　　漢唐輔相¶
前漢宰相四十五人自蕭曹魏丙之外如陳平王陵周¶
勃灌嬰張蒼申屠嘉以髙帝故臣陶青劉舎許昌薛澤¶
莊青翟趙周以功臣侯子孫竇嬰田蚡公孫賀劉屈𣯛¶
以宗戚衛綰李蔡以士伍唯王陵申屠嘉及周亞夫王¶
啇王嘉有剛直之節薛宣翟方進有材具餘皆容身保¶
位無所建明至於御史大夫名爲亞相&KR0057;録録不足數¶
<pb:KR3j0038_SBCK_028-3b>¶
劉向所謂御史大夫未有如兒寛者蓋以餘人可稱者¶
少也若唐宰相三百餘人自房杜姚宋之外如魏證王¶
珪禇遂良狄仁傑魏元忠韓休張九齡楊綰崔祐甫陸¶
䞇杜黃裳裴垍李絳李藩裴度崔羣韋處厚李德&KR0073;鄭¶
畋皆爲一時名宰考其行事非漢諸人可比也¶
　　　　漢武留意郡守¶
漢武帝天資髙明政自已出故輔相之任不甚擇人若¶
但使之奉行文書而巳其於除用郡守&KR0057;所留意莊助¶
爲㑹稽太守數年不聞問賜書曰君厭承明之廬懷故¶
士出爲郡吏間者闊焉乆不聞問吾丘壽王爲東郡都¶
<pb:KR3j0038_SBCK_028-4a>¶
尉上以壽王爲都尉不復置太守詔賜璽書曰子在朕¶
前之時知略輻湊及至連十餘城之守任四千石之重¶
職事並廢盗賊從橫甚不稱在前時何也汲黯拜淮陽¶
太守不受印綬上曰君薄淮陽邪吾今召君矣顧淮陽¶
吏民不相得吾徒得君重卧而治之觀此三者則知郡¶
國之事無細大未甞不深知之爲長吏者常若親臨其¶
上又安有不盡力者乎惜其爲征伐奢侈所移使民間¶
不見德澤爲可恨耳¶
　　　　苦蕒菜¶
吴歸命侯天紀三年八月有&KR0017;目菜生工人黃耇家有¶
<pb:KR3j0038_SBCK_028-4b>¶
買菜生工人呉平家髙四尺厚三分如枇杷形上廣尺八¶
寸下莖廣五寸兩邊生葉緑色東觀案圖名&KR0017;目作芝草¶
買菜作平慮草以耇爲侍芝郎平爲平慮郎皆銀印青綬¶
唐五行志中宗景龍二年岐州郿縣民王上賔家有苦賈¶
菜髙三尺餘上廣尺餘厚二分&KR0003;者以爲草妖予案買菜¶
即苦蕒今俗呼爲苦䔍者是也天紀景龍之事甚相𩔖¶
歸命次年亡國中宗後二年遇害雖事非此致亦可謂¶
妖矣乎慮草不知何狀楊雄甘泉賦并閭注如淳曰并¶
閭其葉隨時政政平則平政不平則傾也顔師古曰如¶
氏所&KR0003;自是平慮耳然則亦異草也&KR0017;目見爾雅郭璞¶
<pb:KR3j0038_SBCK_028-5a>¶
云今江東有&KR0017;目草莖似葛葉貟而毛如耳璫也赤色¶
叢生廣志曰&KR0017;目似梅南人以飲酒南方草木狀曰&KR0017;¶
目樹大者如木子小者如鴨子七月八月熟色黃味酸¶
以&KR0097;煑之滋味柔嘉交趾諸郡有之交州記曰髙大如¶
木𤓰而小傾邪不周正夲草曰&KR0017;目一名東方𪧐一名¶
連蟲陸名羊蹄¶
　　　　唐諸生束脩¶
唐六典國子生&KR0004;入置束帛一篚酒一壷脩一案爲束¶
脩之禮太學四門律學書學筭學皆如國子之法其習¶
經有暇者命習&KR0674;書并國語&KR0003;文字林三蒼爾雅每旬¶
<pb:KR3j0038_SBCK_028-5b>¶
前一日則試其所習業乃知唐丗士人多工書蓋在六¶
館時以爲常習其&KR0003;文字林蒼雅諸書亦欲責以結字¶
合於古義不特銓選之時方取楷法遒美者也束脩之¶
禮乃於此見之開元禮載皇子束條束帛一篚五匹酒¶
一壷二斗脩一案三脡皇子服學生之服至學門外陳¶
三物於西南少進曰某方受業於先生敢請見執篚者¶
以篚授皇子皇子跪奠篚再拜博士荅再拜皇子還避¶
遂進跪取篚博士受幣皇子拜訖乃出其儀如此州縣¶
學生亦然¶
　　　　范德孺帖¶
<pb:KR3j0038_SBCK_028-6a>¶
范德孺有一帖云純粹忝冒固多&KR0057;是家兄北歸遂解¶
倒懸之念慶快安幸此外何求四月末雇舟離均借人¶
至鄧夲待家兄之來今家兄雖得歸潁昌而尚未聞來¶
耗巳累遣人禀問所行路及相見之期人尚未還未知¶
果能如約否蓋恐太原接人非乆到此法留半月則湏¶
北去也予以其時考之元符三年四月德孺除知太原¶
是月二十一日忠宣公自鄧州分司復故秩許歸潁昌¶
府則此帖當在五月間忠宣猶未離永州也德孺自均¶
州守擢帥河東至於雇舟借人以行又云接人法留半¶
月過此則須北去雖欲待其兄亦不可得今丗爲長吏¶
<pb:KR3j0038_SBCK_028-6b>¶
雖居蕞爾小壘而欲送還兵士唯意所須若接人之來¶
視其私計辦否爲遲速耳未甞顧法令以自儆策使申¶
固要束稍整攝之置士大夫於無過之地亦所以善風¶
俗也¶
　　　　民不畏死¶
老子曰民常不畏死奈何以死懼之若使人常畏死則¶
爲竒者吾得執而殺之孰敢讀者至此多以爲老氏好¶
殺夫老氏豈好殺者哉旨意蓋以戒時君丗主視民爲¶
至愚至賤輕盡其命若刈草菅使之知民情狀人人能¶
與我爲敵國懍乎常有朽索馭六馬之懼故繼之曰常¶
<pb:KR3j0038_SBCK_028-7a>¶
有司殺者殺夫代司殺者殺是代大匠斵夫代大匠斵¶
希有不傷其手矣下篇又曰人之輕死以其生生之厚¶
是以輕死且人情莫不欲壽雖衰貧至骨瀕於餓𨽻其¶
與受僇而死有間矣烏有不畏者哉自古以來時運俶¶
擾至於空天下而爲盗賊及夷考其故亂之始生民未¶
嘗有不靖之心也秦漢隋唐之末土崩魚爛比屋可誅¶
然凶暴如王仙芝黃巢不過僥覬一官而巳使君相御¶
之得其道豈復有滔天之患哉龔遂之清渤海馮異之¶
定關中髙仁厚之平蜀盗王先成之&KR0003;王宗侃民情可¶
見丗之君子能深味老氏之訓思過半矣¶
<pb:KR3j0038_SBCK_028-7b>¶
　　　　天下有竒士¶
天下未嘗無魁竒智略之士當亂離之際雖一旅之聚¶
數城之地必有策策知名者出其間史傳所書尚可考¶
也鄭燭之武弦髙從容立計以存其國後丗至不可勝¶
紀在唐&KR0057;多姑摭其小小者數人載于此武德&KR0004;北海¶
賊帥綦公順攻郡城爲郡兵所敗後得劉蘭成以爲謀¶
主才用數十百人出竒再奮北海即降海州臧君相帥¶
衆五萬來争蘭成以敢死士二十人夜襲之掃空其衆¶
徐圎㓪據海岱或&KR0003;之曰有劉丗徹者才略不丗出名¶
髙東夏若迎而奉之天下指揮可定圎㓪使迎之丗徹¶
<pb:KR3j0038_SBCK_028-8a>¶
至巳有衆數千圎㓪使徇譙杞東人素聞其名所向皆¶
下裘甫亂浙東朝廷遣王式往討其黨劉暀勸甫引兵¶
取越慿城郭據府庫循浙江築壘以拒之得間則長驅¶
進取浙西過大江掠楊州還修石頭城而守之宣歙江¶
西必有響應者别以萬人循海而南襲取福建則國家¶
貢賦之地盡入于我矣甫不能用髙駢之將畢師鐸攻¶
駢乞師於宣州秦彦彦兵至遂下楊州師鐸遣使趣彦¶
過江將奉以爲主或&KR0003;之曰僕射順衆心爲一方去害¶
冝復奉髙公而佐之揔其兵權誰敢不服且秦司空爲¶
節度使廬州壽州其肯爲之下乎切恐功名成敗未可¶
<pb:KR3j0038_SBCK_028-8b>¶
知也不若亟止秦司空勿使過江彼若粗識安危必未¶
敢輕進就使他日責我以&KR0018;約猶不失爲髙氏忠臣也¶
師鐸不以爲然明日以告鄭漢章漢章曰此智士也求¶
之弗𫉬王建鎭成都攻楊晟於彭州乆不下民皆竄匿¶
山谷諸寨日出抄掠之王先成往&KR0003;其將王宗侃曰民¶
入山谷以俟招安今乃從而掠之與盗賊無異旦出淘¶
虜薄暮乃返曾無守備之意萬一城中有智者爲之畫¶
䇿使乗虚奔突先伏精兵於門内望淘虜者稍逺出弓¶
弩手礮各百人攻寨之一面又於三面各出耀兵諸寨¶
咸自備禦無暇相救如此能無敗乎宗&KR0754;矍然先成爲¶
<pb:KR3j0038_SBCK_028-9a>¶
條列七事爲狀以白王建建即施行之榜至三日山中¶
之民競出如歸市浸還故業觀此五者則其他姓名不¶
傳與草木俱腐者蓋不可勝計矣¶
　　　　易卦四德¶
易元亨利貞謂之四德唯乾坤爲能盡之若屯隨二卦¶
但大亨貞臨无妄革三卦皆大亨以正而巳有亨利貞¶
者十一蒙同人離咸兊恒遯萃渙小過旣濟也元亨利¶
者一蠱也利貞者八大畜大壯明夷家人中孚蹇損漸¶
也亨貞者三需困旅也元亨者三大有升鼎也亨利者¶
五賁復大過巽噬嗑也亨者九小畜履泰謙節坎震豐¶
<pb:KR3j0038_SBCK_028-9b>¶
未濟也利者五訟豫解益夬也貞者四師比否頥也唯¶
八卦皆無之觀剥𣈆睽姤歸妹并艮也若以卦象索之¶
如剥睽姤猶可強爲之辤它則不復容擬議矣¶
　　　　孫堅起兵¶
董卓盗國柄天下共興義兵討之惟孫堅以長沙太守¶
先至爲卓所憚獨爲有功故裴松之謂其最有忠烈之¶
稱然長沙爲荆州屬部受督於刺史王叡叡先與堅共¶
擊零桂賊以堅武官言頗輕之及叡舉兵欲討卓堅乃¶
承案行使者詐檄殺之以償曩忿南陽太守張咨鄰郡¶
二千石也以軍資不具之故又收斬之是以區區一郡¶
<pb:KR3j0038_SBCK_028-10a>¶
將乗一時兵威輒害方伯鄰守豈得爲勤王乎劉表在¶
荆州乃心王室𡊮術志於逆亂堅乃奉其命而攻之自¶
速其死皆可議也¶
　　　　孫權封兄䇿¶
孫權即帝位追尊兄䇿爲長沙王封其子爲呉侯案孫¶
氏奄有江漢皆䇿之功權特承之耳而報之之禮不相¶
冝稱故陳壽評云割據江東䇿之基兆也而權尊崇未¶
至子止侯爵於義儉矣而孫盛乃云權逺思盈虚之數¶
正本定名防微於未兆可謂爲之于未有治之于未亂¶
其&KR0003;迃謬如此漢室中興出於伯升光武感其功業之¶
<pb:KR3j0038_SBCK_028-10b>¶
不終建武二年首封其二子爲王而帝子之封乃在一¶
年之後司馬昭繼兄師秉魏政以次子攸爲師後常云¶
天下者景王之天下欲以大業歸攸以孫權視之不可¶
同日論也¶
　　　　踰年改元¶
自漢武帝建元紀年之後嗣君紹統必踰年乃改元雖¶
安帝繼殤帝亦終延平而爲永&KR0004;威帝繼質帝亦終本¶
&KR0004;而爲建和唐宣宗以叔繼姪亦終㑹昌六年而改大¶
中獨本朝¶
太祖以開寶九年十月二十日上仙¶
<pb:KR3j0038_SBCK_028-11a>¶
太宗嗣位是年十二月二十二日改爲太平興國元年¶
去新&KR0010;&KR0138;八日耳意當時星辰曆象考&KR0114;兆祥必有其¶
&KR0003;而國史傳記皆失傳切計嶺蜀之逺制書到時巳是¶
二年之春是時宰相薛居正沈倫盧多遜失於不考引¶
故實致行之弗審使人君即位而無元年&KR0057;爲不可也¶
若唐順宗以正元二十一年正月嗣位至八月辛丑改¶
元永正蓋巳稱太上皇嫌於獨無紀年故亟更之耳劉¶
禪孫亮石宏符生李璟未踰年而改此不足責𣈆惠帝¶
改武帝太熈爲永熈而以爲欲長奉先皇之制亦非也¶
唐中宗仍武后神龍梁末帝追承太祖乾化孟昶仍父¶
<pb:KR3j0038_SBCK_028-11b>¶
知祥明德漢劉知逺追用𣈆天福隱帝仍父乾祐周丗¶
宗仍太祖顯德皆非禮之正無足議者唐哀帝仍昭宗¶
天祐蓋畏朱温而不敢云¶
　　　　賊臣遷都¶
自漢以來賊臣竊國命將欲移鼎必先遷都以自便董¶
卓以山東兵起謀徙都長安驅民數百萬口更相蹈藉¶
悉燒宫廟官府居家二百里内無復雞犬髙歡自洛陽¶
遷魏於鄴四十萬户狼狽就道朱全忠自長安遷唐於¶
洛驅徙士民毀宫室百司及民間廬舎長安自是丘墟¶
卓不旋踵而死曹操迎天子都許卒覆劉氏魏唐之祚¶
<pb:KR3j0038_SBCK_028-12a>¶
竟爲髙朱所傾凶盜設心積慮由來一揆也¶
　　　　輿地道里誤¶
古今輿地圖志所記某州至某州若干里多有差誤偶¶
閱元祐九域志姑以吾郷饒州證之饒西至洪州三百¶
八十里而志云西至州界一百七十里自界首至洪五¶
百六十八里於洪州書至饒又衍二十里是爲七百六¶
十里也饒至信州三百七十里而志云東南至本州界¶
二百九十里自界首至信州三百五十里是爲六百四¶
十里也饒至池州四百八十里而志云北至州界一百¶
九十里自界首至池州三百八十里是爲五百七十里¶
<pb:KR3j0038_SBCK_028-12b>¶
也唐賈耽皇華四達記所紀中都至外國&KR0057;爲詳備其¶
書䖍州西南一百十里至潭口驛又百里至南康縣然¶
今䖍至潭口&KR0138;四十里又五十里即至南康比之所載¶
不及半也以所經行處驗之知其它不然者多矣¶
容齋續筆卷第十¶
