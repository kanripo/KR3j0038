# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:31
#+PROPERTY: JUAN 47


惜之國史志載其事欲以為夸然不若掩之之為¶愈也
沈括筆談云温州鴈蕩山前世人所不見故謝靈運為
太守未嘗游歴因昭應宫採¶木深入窮山此境始露於
<pb:KR3j0038_WYG_046-8b>
外他可知矣
　　嵗月日風雷雄雌¶
虞喜天文論漢太初歴十一月甲子夜半冬至云嵗雄
在閼逢雌在攝提格月雄在畢雌¶在觜日雄在子又云
甲嵗雄也畢月雄也陬月雌也大抵以十千為嵗陽故
謂之雄十二¶支為嵗隂故謂之雌但畢觜為月雄雌不
可曉今之言隂陽者未嘗用雄雌二字也郎顗¶𫝊引易
雌雄祕歴今亡此書宋玉風賦有雄風雌風之說沈約
<pb:KR3j0038_WYG_046-9a>
有雌霓連蜷之句春秋元¶命包曰隂陽合而為雷師曠
占曰春雷始起其音格格其霹靂者所謂雄雷旱氣也
其鳴¶依音音不大霹靂者所謂雌雷水氣也見法苑珠
林予家有故書一種曰孝經雌雄圖云<md:KR3j0038_SBCK_047-5a>¶出京房易𫝊亦
日星占相書也
　　東坡三詩¶
東坡初赴惠州過峽山寺不值主人故其詩云山僧本
幽獨乞食況未還雲碓水自舂松¶門風為關石泉解娯
<pb:KR3j0038_WYG_046-9b>
客琴筑鳴空山既至惠州殘臘獨出至栖禪寺亦不逢
一僧故其詩¶云江邊有微行詰曲背城市平湖春草合
歩到栖禪寺堂空不見人老稚掩關睡所營在¶一食食
已寧復事客行豈無得施子淨掃地風松獨不靜送我
作鼓吹後在儋耳作觀棊¶詩記游廬山白鶴觀觀中人
皆闔户晝寢獨聞棊聲云五老峰前白鶴遺址長松䕃
庭風¶日清羙我時獨游不逢一士誰歟棊者户外屨二
不聞人聲時聞落子其寂寞冷落之味¶可以想見句語
<pb:KR3j0038_WYG_046-10a>
之妙一至於此
　　天文七政¶
尚書舜典以齊七政孔安國本注謂日月五星也而馬
融云七政者北斗七星各有所主<md:KR3j0038_SBCK_047-5b>¶第一主日第二主月
第三曰命火謂熒惑也第四曰煞土謂填星也第五曰
伐水謂辰星¶也第六曰危木謂嵗星也第七曰罰金謂
太白也日月五星各異故曰七政尚書大傳一¶說又以
為七政者謂春秋冬夏天文地理人道所以為政也人
<pb:KR3j0038_WYG_046-10b>
道正而萬事順成三說不¶同然不若孔氏之明白也
　　符讀書城南¶
符讀書城南一章韓文公以訓其子使之腹有詩書致
力於學其意羙矣然所謂一為公¶與相潭潭府中居不
見公與相起身自犂鋤等語乃是覬覦富貴為可議也
杜牧之寄小¶姪阿宜詩亦云朝廷用文治大開官職塲
願爾出門去取官如驅羊其意與韓類也予向¶為陳鑄
作城南堂記亦及此意云
<pb:KR3j0038_WYG_046-11a>
　　致仕官上夀¶
范蜀公自翰林學士以本官户部侍郎致仕仍居京師<md:KR3j0038_SBCK_047-6a>¶同天節乞隨班上夀許之遂著為令韓康公元祐二年
以司空致仕¶太皇太后受册乞隨班稱賀而降詔免赴
二者不同如此¶
　　五經字義相反
治之與亂順之與擾定之與荒香之與臭遂¶之與潰皆
羙惡相對之字然五經用之或相反如亂臣十人亂越
<pb:KR3j0038_WYG_046-11b>
我家惟以亂民亂為四¶方新　亂為四輔厥亂明我新
造邦丕乃俾亂之類以亂訓治也安擾邦國擾而毅擾
龍¶六擾之類以擾訓順也荒度土功遂荒大東大王荒
之葛藟荒之之類以荒訓定也無聲¶無臭胡臭亶時其
臭羶臭隂逹于淵泉之類以臭訓香也是用不潰于成
草不潰茂之類¶以潰訓遂也鄭康成箋毛詩潰成與毛
公皆釋為遂至於潰茂則以為潰當作彚彚茂貌¶也自
為異同如此
<pb:KR3j0038_WYG_046-12a>
　　鎮星為福<md:KR3j0038_SBCK_047-6b>¶世之伎術以五星論命者大率以火土為惡故有晝忌
火星夜忌土之語土鎮星也行遲¶每至一宫則二嵗四
月乃去以故為灾最久然以國家論之則不然苻堅欲
南伐嵗鎮守¶斗識者以為不利史記天官書云五潢五
帝車舍火入旱金兵水水宋均曰不言木土者¶徳星不
為害也又云五星犯北落軍起火金水尤甚木土軍吉
又云鎮星所居國吉未當¶居而居已去而復還居之其
<pb:KR3j0038_WYG_046-12b>
國得土若當居而不居既已居之又西東去其國失土
其居¶久其國福厚其居易(輕速/也)福薄如此則鎮星乃為
大福徳與木亡異豈非國家休祥所係非民¶庶可得侔
邪
　　東坡引用史𫝊¶
東坡先生作文引用史𫝊必詳述本末有至百餘字者
蓋欲使讀者一覽而得之不待復¶尋繹書䇿也如勤上
人詩集叙引翟公罷廷尉賔客反覆事晁君成詩集叙
<pb:KR3j0038_WYG_046-13a>
引李郃漢中<md:KR3j0038_SBCK_047-7a>¶以星知二使者事上富丞相詩引左史倚
相羙衞武公事答李琮書引李固論發兵討交¶趾事與
朱鄂州書引王濬活巴人生子事盖公堂記引曹參治
齊事滕縣公堂記引徐公¶事温公碑引慕容紹宗李勣
事密州通判題名記引羊叔子鄒湛事荔枝歎詩引唐
𦍑言¶荔枝事是也
　　兩莫愁¶
莫愁者郢州石城人今郢有莫愁村畫工傳其貌好事
<pb:KR3j0038_WYG_046-13b>
者多寫寄四逺唐書樂志曰莫愁¶樂者出於石城樂石
城有女子名莫愁善歌謡古詞曰莫愁在何處莫愁石
城西艇子打¶兩槳催送莫愁來者是也李義山詩曰海
外徒聞更九州他生未卜此生休空𫝊虎旅鳴¶宵柝無
復雞人送曉籌此日六軍同駐馬他時七夕笑牽牛如
何四紀為天子不及盧家¶有莫愁此莫愁者洛陽人梁
武帝河中之歌曰河中之水向東流洛陽女兒名莫愁
莫愁<md:KR3j0038_SBCK_047-7b>¶十三能織綺十四采桑南陌頭十五嫁為盧家婦
<pb:KR3j0038_WYG_046-14a>
十六生兒似阿侯盧家蘭室桂為梁中¶有鬱金蘇合香
頭上金釵十二行足下絲履五文章珊瑚挂鏡爛生光
平頭奴子擎履箱¶人生富貴何所望恨不早嫁東家王
者是也盧氏之盛如此所云不早嫁東家王莫詳其¶義
近世周羙成樂府西河一闋専詠金陵所云莫愁艇子
曾繫之語豈非誤指石頭城為¶石城乎
　　何公橋詩¶
英州小市江水貫其中舊架木作橋每不過數年輒為
<pb:KR3j0038_WYG_046-14b>
湍潦所壊郡守建安何智甫始疊¶石為之方成而東坡
還自海外何求文以紀坡作四言詩一首凡五十六句
今載於後集¶第八卷所謂天壤之間水居其多人之往
來如鵜在河是也予侍親居英與僧希賜遊南¶山歩過
橋上讀詩碑希賜云真本藏于何氏此有石刻經黨禁
亦不存今以板刻之乃希<md:KR3j0038_SBCK_047-8a>¶賜所書也賜因言何公初請
記坡為賦此詩既大書矣而未遣送郡候兵執役者見
之以¶告何何又來謁坡曰軾未到橋所難以想像落筆
<pb:KR3j0038_WYG_046-15a>
何即命具食拉坡偕往坡曰使君是地¶主宜先升車何
謝不敢乃並轎而行既至坡曰正堪作詩晚當奉戒抵
暮送與之盖詩中¶云我來與公同載而出讙呼填道抱
其馬足故欲同行以印此語耳坡公作詩時建中靖¶國
元年辛巳予聞希賜語時紹興十七年丁卯相去四十
六年今追憶前事乃紹熈五年¶甲寅又四十七年矣¶
　
　
<pb:KR3j0038_WYG_046-15b>
　
　
　
　
　
　
　
　容齋三筆卷十一¶
<md:KR3j0038_SBCK_048-1a>¶
<pb:KR3j0038_WYG_047-1a>
欽定四庫全書
　容齋三筆卷十二¶(十六/則)　　　宋　洪邁　撰
　　眄泰秋娘三女
白樂天鷰子樓詩序云徐州故張尚書有愛¶妓曰眄眄
善歌舞雅多風態尚書既殁彭城有舊第第中有小樓
名鷰子眄眄念舊愛而¶不嫁居是樓十餘年幽獨塊然
白公嘗識之感舊游作二絶句首章云滿䆫明月滿簾
霜¶被冷燈殘拂卧牀鷰子樓中霜月苦秋來只為一人
<pb:KR3j0038_WYG_047-1b>
長末章云今春有客洛陽回曾到尚¶書冡上來見說白
楊堪作柱爭教紅粉不成灰讀者傷惻劉夢得泰娘歌
云泰娘本韋尚¶書家主謳者尚書為呉郡得之誨以琵
琶使之歌且舞携歸京師尚書薨出居民間為蘄¶州刺
史張愻所得愻謫居武陵而卒泰娘無所歸地荒且逺
無有能知其容與藝者故日¶抱樂器而哭劉公為歌其
事云繁華一旦有消歇題劍無光履聲絶蘄州刺史張
公子白<md:KR3j0038_SBCK_048-1b>¶馬新到銅駝里自言買笑擲黄金月墮雲中從
<pb:KR3j0038_WYG_047-2a>
此始山城少人江水碧斷鴈哀絃風雨夕朱弦已絶為
知音雲鬢未秋私自惜舉目風煙非舊時夢尋歸路多
參差如何將此千行淚更灑湘江斑竹枝杜牧之張好
好詩云牧佐故吏部沈公在江西幕好好年十三以善
歌來樂籍中隨公移置宣城後為沈著作所納見之於
洛陽東城感舊傷懐題詩以贈曰君為豫章姝十三纔
有餘主公再三歎謂言天下無自此每相見三日已為
踈身外任塵土尊前極歡娯飄然集仙客載以紫雲車
<pb:KR3j0038_WYG_047-2b>
爾來未㡬嵗散盡髙陽徒洛陽重相見綽綽為當壚朋
遊今在否落拓更能無問館慟哭後水雲秋景初洒盡
滿襟淚短歌聊一書予謂婦人女子華落色衰至於失
主無依如此多矣是三人者特見紀於英辭鴻筆故名
𫝊到今況於士君子終身不遇而與草木俱腐者可勝
歎哉然眄眄節義非泰娘好好可及也
　　
