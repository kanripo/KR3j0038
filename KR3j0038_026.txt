# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:29
#+PROPERTY: JUAN 26


八(十五/則)¶　　　　宋　洪邁　撰
　　蓍龜卜筮¶
古人重卜筮其究至於通神龜為卜蓍為筮故曰假爾¶
泰龜有常假爾泰筮有常定天下之吉凶成天下之亹¶
亹所以使民信時日敬鬼神畏法令舜之命禹武王之¶
伐紂召公相宅周公營成周未嘗不昆命元龜襲祥考¶
卜然筮短龜長則龜卜猶在易筮之上漢藝文志劉向
<pb:KR3j0038_WYG_025-1b>
所輯七略自龜書夏龜之屬凡十五家至四百一卷後¶
世無傳焉今之揲蓍者率多流入於影象所謂龜䇿惟¶
市井細人始習此藝其得不過數錢士大夫未嘗過而<md:KR3j0038_SBCK_026-1b>¶問也伎術標牓所在如織五星六壬衍禽三命軌析太¶
一洞微紫微太素遁甲人人自以為君平家家自以為¶
季主毎況愈下由是藉手于達官要人舟車交錯於道¶
路毁譽紛紜而術益隱矣周禮大卜掌三兆之灋一曰¶
玉兆二曰瓦兆三曰原兆杜子春云玉兆顓帝之兆瓦
<pb:KR3j0038_WYG_025-2a>
兆帝堯之兆原兆有周之兆經兆之體皆百有二十其¶
頌皆千有二百又掌三易之灋曰連山曰歸藏曰周易¶
其經卦皆八其别皆六十有四今獨周易之書存他不¶
復可見世謂文王重易六爻為六十四卦然則夏商之¶
易已如是矣左氏傳所載懿氏占曰鳯皇于飛和鳴鏘<md:KR3j0038_SBCK_026-2a>¶鏘有媯之後將育于姜成季之卜曰其名曰友在公之¶
右同復于殳敬如君所晉獻公驪姬之繇曰專之渝攘¶
公之羭嫁伯姬之繇曰車說其輹火焚其旗寇張之弧
<pb:KR3j0038_WYG_025-2b>
姪其從姑秦伯伐晉曰千乘三去三去之餘獲其雄狐¶
文公納王遇黄帝戰于阪泉之兆鄢陵之戰晉侯筮曰¶
南國䠞射其元王中厥目宋伐鄭趙鞅卜救之遇水適¶
火史龜曰是謂沈陽可以興兵利以伐姜不利子商史¶
墨曰盈水名子水位名位敵不可干也杜氏謂鞅姓盈¶
宋姓子盖言嬴與盈同也史趙曰是謂如川之滿不可¶
游也衞莊公卜夢曰如魚□尾衡流而方羊裔焉闔門<md:KR3j0038_SBCK_026-2b>¶塞竇乃自後踰此十占皆不可得其說故杜元凱云凡
<pb:KR3j0038_WYG_025-3a>
筮者用周易則其象可推非此而往則臨時占者或取¶
於象或取於氣或取於時日王相以成其占若盡附㑹¶
以爻象則架虛而不經可為通論然亦安知非連山歸¶
藏所載乎¶
　　地名異音¶
郡邑之名有與本字大不同者顔師古以為土俗各有¶
别稱者是也姑以漢書地理志言之馮翊之櫟陽為藥¶
陽蓮勺為輦酌太原之慮虒為廬夷上黨之沾為添河
<pb:KR3j0038_WYG_025-3b>
内之隆慮為林廬蕩陰為湯陰潁川之不羮為不郎南<md:KR3j0038_SBCK_026-3a>¶陽之酈為擲堵陽為者陽酇為讚沛之酇為嵯鄲為多¶
淸河之鄃為輸汝南之平輿為平預濟陰之宛句為寃¶
劬江夏之沙羨為沙夷九江之橐臯為拓姑廬江之雩¶
婁為吁閭山陽之方與為房豫琅邪之不其為不基東¶
海之承為證長沙之承陽為烝陽臨淮之取慮為秋廬¶
㑹稽之諸暨為諸既太末為闥末豫章之餘汗為餘干¶
廣漢之汁方為十方蜀郡之徙為斯益州之味為昧金
<pb:KR3j0038_WYG_025-4a>
城之允吾為鉛牙允街為鉛街武威之樸&KR3025;為蒲環張¶
掖之番禾為盤和安定之烏氏為烏支上郡之龜茲為¶
邱慈西河之鵠澤為梏澤代郡之狋民為權精遼西之<md:KR3j0038_SBCK_026-3b>¶且慮為趄廬令支為鈴祗遼東之番汗為盤寒樂浪之¶
黏蟬為黏提南海之番禺為潘隅蒼梧之荔浦為肄浦¶
交趾之羸&KR1454;為蓮簍九真之都龎為都聾日南之西捲¶
為西權淮陽之陽夏為陽賈魯國之蕃為皮皆不可求¶
之於義訓字書亦不盡載也
<pb:KR3j0038_WYG_025-4b>
　　韓嬰詩¶
前漢書儒林傳敘詩云漢興申公作魯詩后蒼作齊詩¶
韓嬰作韓詩又云申公為詩訓故而齊轅固燕韓生皆¶
為之傳或取春秋采雜說咸非其本義與不得已魯最¶
為近之嬰為文帝博士景帝時至常山太傅推詩人之<md:KR3j0038_SBCK_026-4a>¶意作外傳數萬言其語頗與齊魯閒殊然歸一也武帝¶
時與董仲舒論於上前精悍分明仲舒不能難其後韓¶
氏有王吉食子公長孫順之學藝文志韓家詩經二十
<pb:KR3j0038_WYG_025-5a>
八卷韓故三十六卷内傳四卷外傳六卷韓說四十一¶
卷今惟存外傳十卷慶厯中將作監主簿李用章序之¶
命工刋刻于杭其末又題云蒙文相公改正三千餘字¶
予家有其書讀首卷第二章曰孔子南遊適楚至於阿¶
谷有處子佩瑱而浣者孔子曰彼婦人其可與言矣乎¶
抽觴以授子貢曰善為之辭子貢曰吾將南之楚逢天¶
暑願乞一飲以表我心婦人對曰阿谷之水流而趨海<md:KR3j0038_SBCK_026-4b>¶欲飲則飲何問婦人乎受子貢觴迎流而挹之置之沙
<pb:KR3j0038_WYG_025-5b>
上曰禮固不親授孔子抽琴去其軫子貢往請調其音¶
婦人曰吾五音不知安能調琴孔子抽絺綌五兩以授¶
子貢子貢曰吾不敢以當子身敢置之水浦婦人曰子¶
年甚少何敢受子子不早去今竊有狂夫守之者矣詩¶
曰南有喬木不可休息漢有游女不可求思此之謂也¶
觀此章乃謂孔子見處女而敎子貢以微詞三挑之以¶
是說詩可乎其謬戾甚矣他亦無足言¶
　　五行衰絶字
<pb:KR3j0038_WYG_025-6a>
木絶於申故柛字之訓為木自斃水土絶於已故汜字<md:KR3j0038_SBCK_026-5a>¶之訓說文以為窮瀆圯字之訓為岸圯及覆火衰於戍¶
故烕為滅金衰於丑故鈕為鍵閉製字之義昭矣¶
　　漢表所記事¶
漢書功臣表所記列侯功狀有紀傳所軼者韓信擊魏¶
以木罌缶度軍表云祝阿侯高邑以將軍屬淮陰擊魏¶
罌度軍作缻盖此計由邑所建也信謀發兵襲吕后其¶
舍人得罪信信囚欲殺之舍人弟上書變告信欲反晉
<pb:KR3j0038_WYG_025-6b>
灼注曰楚漢春秋云謝公也表有滇陽侯樂說史記作¶
欒說以淮陰舍人告反侯盖非謝公也須昌侯趙衍從¶
漢王起漢中雍軍塞渭上上計欲還衍言從他道道通<md:KR3j0038_SBCK_026-5b>¶中牟侯單右車始高祖微時有急給髙祖馬故得侯邔¶
侯黄極忠以羣盜長為臨江將已而為漢擊臨江王祁¶
侯繒賀從擊項籍漢王敗走賀擊楚迫騎以故不得進¶
漢王顧謂賀祁王(史記/作侯)顔師古曰謂之祁王盖嘉其功¶
故寵褒之許以為王也他復有與傳小異者史記張良
<pb:KR3j0038_WYG_025-7a>
傳項梁立韓王成以良為韓申徒徐廣云申徒即司徒¶
語音訛轉也而漢表良以韓申都下韓師古云韓申都¶
即韓王信也楚漢春秋作信都古信申同字按良與韓¶
王信了不相干顔注誤矣自司徒訛為申徒自申徒為¶
申都自申都為信都展轉相傳古書豈復可以字義求<md:KR3j0038_SBCK_026-6a>¶也韓信歸漢為治粟都尉表以為票客師古曰與紀傳¶
參錯不同或者以其票疾而賔客禮之故云票客也史¶
記作典客索隱以為粟客此外又有官名非史所載者
<pb:KR3j0038_WYG_025-7b>
如孔聚以執盾從周竈以長鉟都尉郭蒙以户衞宣虎¶
以重將重將者主將領輜重也耏跖以門尉棘邱侯襄¶
以執盾隊史郭亭以塞路塞路者主遮塞要路以備敵¶
寇也丁禮以中涓騎爰類以慎將謂以謹慎為將也許¶
盎以駢隣說衞駢隣者二馬曰駢謂並兩騎為軍翼也¶
說讀曰稅稅衞者軍行初舍止之時主為衞也許瘛以¶
趙右林將林將者將士林猶言羽林之將也淸侯以弩<md:KR3j0038_SBCK_026-6b>¶將留肹以客吏馮解散以代大與大與主爵禄之官也
<pb:KR3j0038_WYG_025-8a>
史記作太尉靳彊以郎中騎千人之類聊紀於此以示¶
讀史者云¶
　　蕭何紿韓信¶
黥布為其臣賁赫告反高祖以語蕭相國相國曰布不¶
宜有此恐仇怨妄誣之請繫赫使人微驗淮南布遂反¶
韓信為人告反吕后欲召恐其不就乃與蕭相國謀詐¶
令人稱陳豨已破紿信曰雖病强入賀信入即被誅信¶
之為大將軍實蕭何所薦今其死也又出其謀故俚語
<pb:KR3j0038_WYG_025-8b>
有成也蕭何敗也蕭何之語何尚能救黥布而翻忍於<md:KR3j0038_SBCK_026-7a>¶信如此豈非以高祖出征吕后居内而急變從中起已¶
為留守故不得不亟誅之非如布之事尚在疑似之域
也¶
　　彭越無罪¶
韓信英布彭越皆以謀反誅夷信乘高祖自將征陳豨¶
之時欲詐赦諸官徒發兵襲吕后太子布見漢使驗問¶
即發兵東取荆西擊楚對高祖言欲為帝其為反逆已
<pb:KR3j0038_WYG_025-9a>
明唯越但以稱病不親詣邯鄲之故上既赦以為庻人¶
而吕后令人告越復謀反遂及禍三人之事越獨為寃¶
且扈輒勸越反越不聽有司以越不誅輒為反形已具¶
然則貫高欲殺高祖張敖不從其事等耳乃以為不知<md:KR3j0038_SBCK_026-7b>¶狀而敖得釋何也樂說告信賁赫告布皆得封列侯而¶
梁大僕告越不論賞豈非漢朝亦知其故耶欒布為越¶
大夫使於齊而越死還奏事越頭下上召罵布欲烹之¶
布謂越反形未見而帝以苛細誅之上乃釋布拜為都
<pb:KR3j0038_WYG_025-9b>
尉然則高祖於用刑為有負於越矣傷哉¶
　　蜘蛛結網¶
佛經云蠢動含靈皆有佛性莊子云惟蟲能蟲惟蟲能¶
天盖雖昆蟲之微天機所運其善巧方便有非人智慮¶
技解所可及者蠶之作繭蜘蛛之結網蜂之累房燕之¶
營巢蟻之築垤螟蛉之祝子之類是已雖然亦各有幸<md:KR3j0038_SBCK_026-8a>¶不幸存乎其間蛛之結網也布絲引經捷急上下其始¶
為甚難至於緯而織之轉盻可就踈密分寸未嘗不齊
<pb:KR3j0038_WYG_025-10a>
門檻及花梢竹間則不終日必為人與風所敗唯閒屋¶
垝垣人迹罕至乃可乆乆而享其安故燕巢幕上季子¶
以為至危李斯見吏舍厠中鼠食不潔近人犬數驚恐¶
之倉中之鼠食積粟居大廡之下不見人犬之面歎曰¶
人之賢不肖譬如鼠矣在所自處耳豈不信哉¶
　　孫權稱至尊¶
陳壽三國志固多出於一時雜史然獨吳書稱孫權為¶
至尊方在漢建安為將軍時已如此至於諸葛亮周瑜<md:KR3j0038_SBCK_026-8b>¶
<pb:KR3j0038_WYG_025-10b>
見之於文字間亦皆然周瑜病困與權書曰曹公在北¶
劉備寄寓此至尊垂慮之日也魯肅破曹公還權迎之¶
肅曰願至尊威德加乎四海吕蒙遣鄧𤣥之說郝普曰¶
關羽在南郡至尊身自臨之又曰至尊遣兵相繼於道¶
蒙謀取闗羽密陳計䇿曰羽所以未便東向者以至尊¶
聖明蒙等尚存也陸遜謂蒙曰下見至尊宜好為計甘¶
寧欲圖荆州曰劉表慮既不逺兒子又劣至尊當早規¶
之權為張遼掩襲賀齊曰至尊人主常當持重權欲以
<pb:KR3j0038_WYG_025-11a>
諸葛恪典掌軍糧諸葛亮書與陸遜曰家兄年老而恪¶
性疎糧穀軍之要最足下特為啓至尊轉之遜以白權<md:KR3j0038_SBCK_026-9a>¶凡此之類皆非所宜稱若以為陳壽作史虛辭則魏蜀¶
不然也¶
　　康山讀書¶
杜子美贈李太白詩康山讀書處頭白好歸來說者以¶
為即廬山也吳曽能改齋漫録内辨誤一卷正辨是事¶
引杜田杜詩補遺云范傳正李白新墓碑云白本宗室
<pb:KR3j0038_WYG_025-11b>
子厥先避仇客蜀居蜀之彰明太白生焉彰明綿州之¶
屬邑有大小康山白讀書于大康山有讀書堂尚存其¶
宅在淸亷鄉後廢為僧房稱隴西院盖以太白得名院¶
有太白像吳君以是證杜句知康山在蜀非廬山也予<md:KR3j0038_SBCK_026-9b>¶按當塗所刋太白集其首載新墓碑宣歙池等州觀察¶
使范傳正撰凡千五百餘字但云自國朝已來編於屬¶
籍神龍初自碎葉還廣漢因僑為郡人初無補遺所紀¶
七十餘言豈非好事者偽為此書如開元遺事之類以
<pb:KR3j0038_WYG_025-12a>
附㑹杜老之詩邪歐陽忞輿地廣記云彰明有李白碑¶
白生於此縣盖亦傳說之誤當以范碑為正¶
　　列國城門名¶
郡縣及城門名用一字者為雅馴近古今獨姑蘇曰吳¶
郡吳縣有盤門閶門葑門婁門齊門他皆不然春秋時¶
列國門名見於左氏傳者鄭最多曰渠門純門時門將<md:KR3j0038_SBCK_026-10a>¶門閨門皇門鄟門墓門又有師之梁梏柣之門周曰圉¶
門魯曰雩門雉門稷門萊門鹿門又有子駒之門公羊
<pb:KR3j0038_WYG_025-12b>
傳有争門吏門宋曰耏門桐門盧門曹門澤門揚門桑¶
林之門邾曰魚門范門衞曰閱門盖獲之門齊曰雍門¶
亦有揚門鹿門稷門吳曰胥門宋垤澤之門見孟子¶
　　緇塵素衣¶
陳簡齋墨梅絶句一篇云粲粲江南萬玉妃别來幾度¶
見春歸相逢京洛渾依舊只恨緇塵染素衣語意皆妙¶
絶晉陸機為顧榮贈婦詩云京洛多風塵素衣化為緇¶
齊謝元暉酬王晉安詩云誰能乆京洛緇塵染素衣正<md:KR3j0038_SBCK_026-10b>¶
<pb:KR3j0038_WYG_025-13a>
用此也¶
　　去國立後¶
齊高氏食邑于盧高弱以盧叛齊閭邱嬰圍之弱曰茍¶
使高氏有後請致邑齊人立高酀弱致盧而出奔晉魯¶
臧氏食邑于防臧紇得罪使來告曰茍守先祀敢不辟¶
邑乃立臧為紇致防而奔齊按弱紇二人據地要君故¶
孔子曰臧武仲以防求後于魯雖曰不要君吾不信也¶
然齊魯之君竟如其請不以要君之故而背之盖當是
<pb:KR3j0038_WYG_025-13b>
時先王之澤未熄非若戰國務為詐力權謀之比所謂¶
殺人之中又有禮焉者也降及末世遂有帶甲約降既<md:KR3j0038_SBCK_026-11a>¶解甲即圍而殺之者不仁孰甚焉¶
　　詩詞改字¶
王荆公絶句云京口𤓰洲一水閒鍾山秖隔數重山春¶
風又緑江南岸明月何時照我還吳中士人家藏其草¶
初云又到江南岸圈去到字注曰不好改為過復圈去¶
而改為入旋改為滿凡如是十許字始定為緑黄魯直
<pb:KR3j0038_WYG_025-14a>
詩歸燕略無三月事高蟬正用一枝鳴用字初曰抱又¶
改曰占曰在曰帶曰要至用字始定予聞於錢伸仲大¶
夫如此今豫章所刻本乃作殘蟬猶占一枝鳴向巨原¶
云元不伐家有魯直所書東坡念奴嬌與今人歌不同<md:KR3j0038_SBCK_026-11b>¶者數處如浪淘盡為浪聲沉周郎赤壁為孫吳赤壁亂¶
石穿空為崩雲驚濤拍岸為掠岸多情應笑我早生華¶
髪為多情應是笑我生華髪人生如夢為如寄不知此¶
本今何在也
<pb:KR3j0038_WYG_025-14b>
　　姑舅為婚¶
姑舅兄弟為婚在禮法不禁而世俗不曉按刑統户婚¶
律云父母之姑舅兩姨姊妹及姨若堂姨母之姑堂姑¶
已之堂姨及再從姨堂外甥女女壻姊妹並不得為婚¶
姻議曰父母姑舅兩姨姊妹於身無服乃是父母緦麻¶
據身是尊故不合娶及姨又是父母大功尊若堂姨雖<md:KR3j0038_SBCK_026-12a>¶於父母無服亦是尊屬母之姑堂姑並是母之小功以¶
上尊巳之堂姨及再從姨堂外甥女亦謂堂姊妹所生
<pb:KR3j0038_WYG_025-15a>
者女壻姊妹於身雖並無服據理不可為婚並為尊卑¶
混亂人倫失序之故然則中表兄弟姊妹正是一等其¶
於婚娶了無所妨予記政和八年知漢陽軍王大夫申¶
明此項勑局看詳以為如表叔取表姪女從甥女嫁從¶
舅之類甚為明白徽州法司編類續降有全文今州縣¶
官書判至有將姑舅兄弟成婚而斷離之者皆失於不¶
能細讀律令也惟西魏文帝時禁中外及從母兄弟姊¶
妹為婚周武帝又詔不得娶母同姓以為妻妾宣帝詔<md:KR3j0038_SBCK_026-12b>¶
<pb:KR3j0038_WYG_025-15b>
母族絶服外者聽婚皆偏閏之制漫附於此¶
　
　
　
　
　
　
　容齋續筆卷八¶
<md:KR3j0038_SBCK_027-1a>¶
<pb:KR3j0038_WYG_026-1a>
欽定四庫全書
　容齋續筆卷
