# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:35.826582
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB07n0611-050容齋三筆-卷十四.
<pb:KR3j0038_SBCK_050-1a>¶
容齋三筆卷第十四¶
(三教論衡/唐德宗以誕日歳歳詔佛老者大論麟德殿)¶
(并召給事中徐岱及趙需許孟容韋渠牟講/&KR0003;始三家&KR0002;矛楯然卒而同歸于善帝大恱)¶
(賚予有差此新書列傳所載也白樂天集有/三教論衡一篇云太和元年十月皇帝降誕)¶
(日奉勑召入麟德殿内道埸對御三教談論/略録大端第一座祕書&KR0101;白居易安國寺引)¶
(駕沙門義林太清宫道士楊弘元其序曰談/論之先多陳三教讚&KR0045;演&KR0003;以啓談端臣學)¶
(淺才微猥登講座竊以義林法師明大小乘/通内外學於大衆中能師子吼臣稽先王典)¶
(籍假陛下威靈發問旣來敢不響荅然予觀/義林所問首以毛詩稱六義論語列四科請)¶
(備陳名數而巳居易對以孔門之徒三千其/賢者列爲四科毛詩之篇三百其要者分爲)¶
<pb:KR3j0038_SBCK_050-1b>¶
(六義然後言六義之數四科之目十哲之名/復引佛法比方以六義可比十二部經四科)¶
(可比六度以十哲可比十大弟子僧難云曽/參至孝百行之先何故不列於四科居易又)¶
(爲辯析乃曰儒書奥義旣已討論釋典微言/亦宜發問然所問者不過芥子納須彌山一)¶
(節而巳後問道士黄庭經中養氣存神長生/乆視之道道士&KR0077;問敬一人而千萬人恱觀)¶
(其問荅旨意初非幽深微妙不可測知唐帝/歳以此爲誕日上儀殊爲可省)¶
(國朝命僧升座祝聖蓋本於此/夫兄爲公)¶
(婦人呼夫之兄爲伯於書無所載予頃使金/國時辟景孫弟輔行弟婦在家許齋醮及還)¶
(家賽願予爲作青詞云頃因兄伯出使夫壻/從行雖借用陳平傳兄伯之語而自不以爲)¶
(然偶憶爾雅釋親篇曰婦稱夫之兄爲兄公/夫之弟爲叔於是改兄伯字爲兄公視前所)¶
<pb:KR3j0038_SBCK_050-2a>¶
(用大爲不侔矣玉篇妐字音鍾注云夫之兄/也然於義訓不&KR0002;前語)¶
(政和文忌/蔡京顓國以學校科舉箝制多士而爲之鷹)¶
(犬者又從而羽翼之士子程文一言一字稍/渉疑忌必暗黜之有鮑輝卿者言今州縣學)¶
(攷試未校文學精弱先問時忌有無苟語渉/時忌雖甚工不敢取&KR0002;曰休兵以息民節用)¶
(以豐財罷不急之役清入仕之流諸如此語/熈豐紹聖閒試者共用不以爲忌今悉絀之)¶
(所宜禁止詔可政和三年臣僚又言比者試/文有以聖經之言輙爲時忌而避之者如曰)¶
(大哉堯之爲君君哉舜也與夫制治于未亂/保&KR0022;于未危吉凶悔吝生乎動吉凶與民同)¶
(患以爲哉音與災同而危亂凶悔非人樂聞/皆避今當不諱之朝豈宜有此詔禁之以二)¶
(者之言考之知當時試文無辜而坐黜者多/矣其事載於)¶
<pb:KR3j0038_SBCK_050-2b>¶
(四朝志/瞬息須&KR0119;)¶
(瞬息須&KR0119;頃刻皆不乆之辭與釋氏一彈指/閒一刹那頃之義同而釋書分別甚備新婆)¶
(沙論云百二十刹那成一怛刹那六十怛刹/那成一臘縛二十臘縳成一牟呼麥多三十)¶
(牟呼麥多成一晝夜又毗曇論云一刹那者/翻爲一念一怛刹翻爲一瞬六十怛刹那爲)¶
(一息一息爲一羅婆三十羅婆爲一摩睺羅/翻爲一湏&KR0119;又僧祇律云二十念爲一瞬二)¶
(十瞬名一彈指二十彈指名一羅預二十羅/預名一須&KR0119;一日一夜有三十須&KR0119;)¶
(神宗待文武臣/元豐三年詔知州軍不應舉京官職官者許)¶
(通判舉之蓋諸州守臣有以小使臣爲之而/通判官入京朝故許之薦舉今以小使臣守)¶
(㳂邊小郡而公然薦人改官蓋有司不舉行/故事也)¶
<pb:KR3j0038_SBCK_050-3a>¶
(神宗初即位以刑部郎中劉述乆不磨勘特/命爲吏部郎中樞密院言左藏庫副使陳昉)¶
(恬靜乆應磨勘不肯自言/帝曰右職&KR0002;効朝士養名而&KR0324;進之則將習)¶
(以爲高非便也翌日以兵部貟外郎張問十/年不磨勘特遷禮部郎中其旌賞駕御各自)¶
(有宜此所以爲綜核名實之善政/緑竹王芻)¶
(隨筆中載毛公釋緑竹王芻以爲北人不見/竹故分緑竹爲二物以緑爲王芻熈寜&KR0004;右)¶
(贊善大夫呉安度試舍人院巳入等有司以/安度所賦緑竹詩背王芻古&KR0003;而直以爲竹)¶
(遂黜不取冨韓公爲相言史記叙載淇園之/竹正衛産也安度語有據遂賜進士出身予)¶
(又記前賢所紀/仁宗時賈邊試當仁不避於師論以師爲衆)¶
(謂其背先儒訓釋特黜之蓋是時士風淳厚/論者皆不喜新竒之&KR0003;非&KR0002;王氏之學也)¶
<pb:KR3j0038_SBCK_050-3b>¶
(親除諌官/仁宗慶曆三年用歐陽脩余靖王素爲諌官)¶
(當時名士作詩有/御筆新除三諌宫之句元豐八年詔范純仁)¶
(爲諌議大夫唐淑問蘇轍爲司諌朱光庭范/祖禹爲正言)¶
(宣仁后問宰執此五人者如何僉曰外望惟/允章子厚獨曰故事諌官皆薦諸侍從然後)¶
(大臣稟奏今詔除出中得無有近習援引乎/此門寖不可啓后曰大臣實皆言之非左右)¶
(也子厚曰大臣當明揚何爲密薦由是有以/親嫌自言者吕公著以范祖禹韓縝司馬光)¶
(以范純仁子厚曰臺諌所以紏大臣之越法/者故事執政初除苟有親戚及嘗&KR0013;薦引者)¶
(見爲臺臣則皆他徙/今天子幼冲)¶
(太皇同聽萬幾故事不可違光曰純仁祖禹/實宜在諌列不可以臣故妨賢寜臣避位子)¶
<pb:KR3j0038_SBCK_050-4a>¶
(厚曰縝光公著必不私他日有懷姦當國者/例此而引其親黨恐非國之福後改除純仁)¶
(待制祖禹著作佐郎然此制亦不能常常恪/守也)¶
(檢放災傷/水旱災傷農民陳訴郡縣不能體朝廷德意)¶
(或慮減放苗米則額外加耗之入爲之有&KR0220;/故往往從窄比年以來但有因賑濟虚數而)¶
(冒賞者至於蠲租失實於民不便者未嘗小/懲宣和之世執政不能盡賢而其所施行蓋)¶
(有慰人意京西運判李祜奏房州民數百人/陳言災傷知州李悝取其爲首者杖而徇之)¶
(城市以戒妄訴用此其州蠲稅不及一&KR0117;詔/李悝除名簽書官皆勒停祜又奏唐鄧州蠲)¶
(災賑乏悉如法令均房州不盡減稅致有盗/賊詔均房州守令悉罷唐鄧守貳各増一官)¶
(秩百姓見憂出於/徽宗聖意而大臣能將順也)¶
<pb:KR3j0038_SBCK_050-4b>¶
(檀弓注文/檀弓上下篇皆孔門高第弟子在戰國之前)¶
(所論次其文章雄健精工雖楚漢間諸人不/能及也而鄭康成所注又特爲簡當旨意出)¶
(於言外今載其兩章以示同志衞司冦惠子/之喪子游爲之麻衰壯麻絰注云惠子廢適)¶
(立庶爲之重服以譏之文子辭曰子辱與彌/牟之弟游又辱爲之服敢辭子游曰禮也文)¶
(子退反哭注子游名習禮文子亦以爲當然/未覺其所譏子游趨而就諸臣之位注深譏)¶
(之文子又辭曰子辱與彌牟之弟游又辱爲/之服又辱臨其喪敢辭子游曰固以請文子)¶
(退扶適子南靣而立曰子辱與彌牟之弟游/又辱爲之服又辱臨其喪虎也敢不復位注)¶
(覺所譏也子游趨而就客位注所譏行案此/一事儻非注文明言殆不可曉今用五譏字)¶
(詞意渙然至最後覺所譏所譏行六字尤爲/透徹也季孫之母死哀公弔焉曽子與子貢)¶
<pb:KR3j0038_SBCK_050-5a>¶
(弔焉閽人爲君在弗内也曽子與子貢入於/其廐而脩容焉子貢先入&KR1377;人曰鄕者巳告)¶
(矣注旣不敢止以言下之曽子後入閽人辟/之注見兩賢相隨彌益恭也今人讀此段直)¶
(如親立季氏之庭親見當時之事注文尤得/其要領云)¶
(左傳有害理處/左傳議論遣辭頗有害理者以文章富豔之)¶
(故後人一切不復言今略䟽數端以箴其失/傳云鄭武公莊公爲平王&KR0056;士王貳於虢杜)¶
(氏謂不復專任鄭伯也周公閼與王孫蘇爭/政王叛王孫蘇杜氏曰叛者不與也夫以君)¶
(之於臣而言貳與叛豈理也哉晉平戎於王/單襄公如晉拜成劉康公徼戎將遂伐之叔)¶
(服曰背盟而欺大國不義晉范吉射趙鞅交/兵劉氏范氏世爲昏姻萇弘事劉文公故周)¶
(與范氏趙鞅以爲討夫以天子之使出聘侯/國而言拜成謂周於晉爲欺大國諸侯之&KR0056;)¶
<pb:KR3j0038_SBCK_050-5b>¶
(跋扈於天子而言討皆於名分爲不正其他/如晉邢侯殺叔魚叔魚兄叔向數其惡而尸)¶
(諸市其於兄弟之&KR0105;爲弗篤矣而託仲尼之/語云殺親益榮杜氏又謂榮名益已以弟陳)¶
(尸爲兄榮尤爲失也/夫人宗女請受)¶
(戚里宗婦封郡國夫人宗女封郡縣主皆有/月俸錢米春冬絹綿其數甚多嘉祐禄令所)¶
(不備載頃見張掄娶仲儡女封遂安縣主月/入近百千内人請給除糧料院幇勘左藏庫)¶
(所支之外内帑又有添給外庭不復得知因/記熈寧&KR0004;)¶
(神宗與王安石言今財賦非不多但用不節/何由給足宫中一私身之奉有及八十貫者)¶
(嫁一公主至用七十萬緡沈貴妃料錢月八/百貫聞)¶
(太宗時宫人惟繫皂紬䄡/元德皇后嘗以金線縁幨而怒其奢)¶
<pb:KR3j0038_SBCK_050-6a>¶
(仁宗&KR0004;定公主俸料以問獻穆大主再三如/言其&KR0004;僅得五貫耳異時中官月有止七百)¶
(錢者禮與其奢寜儉自是美事也一時旨意/如此不聞奉行以今度之何止百十倍也)¶
(蜀茶法/蜀道諸司惟茶馬一臺最爲富盛茶之課利)¶
(多寡與夫民閒利疚它&KR0022;無由可知予記東/坡集有送周朝議守漢州詩云茶爲西南病)¶
(甿俗記二李何人折其鋒矯矯六君子注二/李&KR0142;與稷也六君子謂思道與姪正孺張永)¶
(徽吳醇翁吕元鈞宋文輔也初熈寜七年遣/三司幹當公事李&KR0142;經畫買茶以蒲宗閔同)¶
(領其事蜀之茶園不殖五榖惟宜種茶賦稅/一例折輸錢三百折絹一匹三百二十折紬)¶
(一匹十錢折綿一兩二錢析草一圍凡稅額/緫三十萬&KR0142;剏設官&KR0163;歳増息爲四十萬其)¶
(輸受之際往往壓其斤重侵其加直&KR0142;以疾/去都官郎中劉佐體量多其條畫於是宗閔)¶
<pb:KR3j0038_SBCK_050-6b>¶
(乃議民茶息&KR0053;十之三盡賣於官場蜀茶盡/榷民始病矣知彭州吕陶言天下茶法旣通)¶
(蜀中獨行禁榷况川峽四路所出茶貨比方/東南諸處十不及一諸路旣許通商兩川却)¶
(爲禁地&KR0220;損治體莫甚於斯且盡榷民茶隨/買隨賣或今日買十千明日即作十三千賣)¶
(之比至歳終不可勝筭豈止三分而已佐&KR0142;/宗閔作爲敝法以困西南生聚佐坐罷去以)¶
(國子博士李稷代之陶亦得罪侍御史周尹/復極論榷茶爲害罷爲湖北提&KR0039;刑獄利路)¶
(漕臣張宗諤張升卿復建議廢茶&KR0163;司依舊/通商稷劾其踈謬皆坐貶秩茶&KR0163;司行劄子)¶
(督綿州彰明縣知縣宋大章繳奏以爲非所/當用稷又詆其賣直釣竒坐衝替一歳之間)¶
(通課利及息耗至七十六萬緡有竒詔録李/&KR0142;前勞而官其子後稷死於永樂城其代陸)¶
(師閔言其治茶五年&KR0023;净息四百二十八萬/緡詔賜田十頃凡上所書皆見於)¶
<pb:KR3j0038_SBCK_050-7a>¶
(國史坡公所稱思道乃周尹永徽乃二張之/一元鈞乃吕陶文輔乃大章也正&KR1040;醇翁之)¶
(事不著/判府知府)¶
(國朝著令僕射宣徽使使相知州府者爲判/其後改僕射爲特進官稱如昔時唯章子厚)¶
(罷相守越制詞結尾云依前特進知越州雖/曰黜典亦學士院之誤同時執政蔣頴叔以)¶
(手簡與之猶呼云判府而章質夫只云知府/蓋從其實予所藏名公法書&KR0125;有之吾鄕彭)¶
(公器資有遺墨一帖不知與何人其辭曰某/頓首知郡相公閤下是必知州者故亦不以)¶
(府字借稱今世蕞爾小壘區區一朝官承乏/作守吏民稱爲判府彼固偃然居之不疑風)¶
(俗淳澆之異一至於此/歌扇舞衣)¶
(唐李義有詩云鏤月爲歌扇裁雲作舞衣同/時人張懷慶竊爲已作各増兩字云生情鏤)¶
<pb:KR3j0038_SBCK_050-7b>¶
(月爲歌扇出性裁雲作舞衣致有生吞活剥/之誚予又見劉希夷代閨人春日一聮云池)¶
(月憐歌扇山雲愛舞衣絶相似杜老亦云江/清歌扇底野曠舞衣前儲光羲云竹吹留歌)¶
(扇蓮香入舞衣然則唐詩人好以歌扇舞衣/爲對也)¶
(官㑹折閱/官㑹子之作始於紹興三十年錢端禮爲戸)¶
(部侍郎委徽州創様撩造紙五十萬邊幅皆/不翦裁&KR0004;以分數給朝士俸而於市肆要閙)¶
(處置五場輦見錢收換毎一千别輸錢十以/爲吏卒用啇賈入納外郡綱運悉同見錢無)¶
(欠數陪償及脚乗之費公私便之旣而印造/益多而實錢浸少至於十而損一未及十年)¶
(不勝其弊/壽皇念其弗便出内庫銀二百萬兩售於市)¶
(以錢易楮焚弃之僅解一時之急時乾道三/年也淳熈十二年自婺召還見臨安人揭小)¶
<pb:KR3j0038_SBCK_050-8a>¶
(帖以七百五十錢兊一楮因入對言之喜其/復行)¶
(天語云此事惟卿知之朕以㑹子之故幾乎/十年睡不著然是後曩弊又生且僞造者所)¶
(在有之及其敗&KR0023;又未嘗正治其誅故行用/愈輕迨慶元乙卯多換六百二十朝廷以爲)¶
(憂詔江浙諸道必以七百七十錢買楮幣一/道此意固善而不深思用錢易紙非有微利)¶
(誰肯爲之因記崇寧四年有旨在京市戸市/啇人交子凡一千許損至九百五十外路九)¶
(百七十得貿鬻如法母得輙損願増價者聽/蓋有所&KR1151;縮則可通行此理固易曉也)¶
(飛鄰望鄰/自古所謂四鄰蓋指東西南北四者而言耳)¶
(蓋貪虐害民者一切肆其私心元豐以後州/縣榷賣坊場而收淨息以募役行之浸乆弊)¶
(從而生往往鬻其抵産柳配四鄰四鄰貧乏/則散及飛鄰朢鄰之家不復問逺近必得償)¶
<pb:KR3j0038_SBCK_050-8b>¶
(乃止飛鄰望鄰之&KR0003;誠所未聞元祐元年殿/中侍御史吕陶奏䟽論之雖嘗暫革至紹聖)¶
(又復然/衙參之禮)¶
(今監司郡守初上事旣受官吏參謁至晡時/僚屬復伺於客次胥吏列立廷下通刺曰衙)¶
(以聽進退之命如是者三日如主人免此禮/則翌旦又通謝刺此禮之起不知何時唐岑)¶
(參爲虢州上佐有一詩題爲衙郡守還其辭/曰世事何反覆一身難可料頭白翻折腰還)¶
(家私自笑所嗟無産業妻子嫌不調五斗米/留人東溪憶垂釣然則由來乆矣韓詩曰如)¶
(今便別官長去直到新年衙日來疑是謂月/二日也)¶
容齋三筆卷第十四(終)¶
