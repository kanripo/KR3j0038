# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:31
#+PROPERTY: JUAN 50


三教論衡
唐徳宗以誕日嵗嵗詔佛老者大論麟徳殿¶并召給事
中徐岱及趙需許孟容韋渠牟講說始三家若矛盾然
卒而同歸于善帝大恱¶賚予有差此新書列𫝊所載也
白樂天集有三教論衡一篇云太和元年十月皇帝降
誕¶日奉勑召入麟徳殿内道塲對御三教談論略録大
<pb:KR3j0038_WYG_049-1b>
端第一座祕書監白居易安國寺引¶駕沙門義林太清
宫道士楊宏元其序曰談論之先多陳三教讚揚演說
以啟談端臣學¶淺才微猥登講座竊以義林法師明大
小乘通内外學於大衆中能師子吼臣稽先王典¶籍假
陛下威靈發問既來敢不響答然予觀義林所問首以
毛詩稱六義論語列四科請¶備陳名數而已居易對以
孔門之徒三千其賢者列為四科毛詩之篇三百其要
者分為<md:KR3j0038_SBCK_050-1b>¶六義然後言六義之數四科之目十哲之名復
<pb:KR3j0038_WYG_049-2a>
引佛法比方以六義可比十二部經四科¶可比六度以
十哲可比十大弟子僧難云曾參至孝百行之先何故
不列於四科居易又¶為辯析乃曰儒書奥義既已討論
釋典微言亦宜發問然所問者不過芥子納須彌山一¶
節而已後問道士黄庭經中養氣存神長生久視之道
道士却問敬一人而千萬人恱觀¶其問答㫖意初非幽
深微妙不可測知唐帝嵗以此為誕日上儀殊為可省¶
國朝命僧升座祝聖蓋本於此
<pb:KR3j0038_WYG_049-2b>
　　夫兄為公¶
婦人呼夫之兄為伯於書無所載予頃使金國時辟景
孫弟輔行弟婦在家許齋醮及還¶家賽願予為作青詞
云頃因兄伯出使夫壻從行雖借用陳平𫝊兄伯之語
而自不以為¶然偶憶爾雅釋親篇曰婦稱夫之兄為兄
公夫之弟為叔於是改兄伯字為兄公視前所<md:KR3j0038_SBCK_050-2a>¶用大為
不侔矣玉篇妐字音鐘注云夫之兄也然於義訓不若
前語
<pb:KR3j0038_WYG_049-3a>
　　政和文忌
蔡京顓國以學校科舉箝制多士而為之鷹¶犬者又從
而羽翼之士子程文一言一字稍渉疑忌必暗黜之有
鮑輝卿者言今州縣學¶攷試未挍文學精弱先問時忌
有無茍語渉時忌雖甚工不敢取若曰休兵以息民節
用¶以豐財罷不急之役清入仕之流諸如此語熙豐紹
聖間試者共用不以為忌今悉絀之¶所宜禁止詔可政
和三年臣僚又言比者試文有以聖經之言輒為時忌
<pb:KR3j0038_WYG_049-3b>
而避之者如曰¶大哉堯之為君君哉舜也與夫制治于
未亂保邦于未危吉凶悔吝生乎動吉凶與民同¶患以
為哉音與灾同而危亂凶悔非人樂聞皆避今當不諱
之朝豈宜有此詔禁之以二¶者之言考之知當時試文
無辜而坐黜者多矣其事載於<md:KR3j0038_SBCK_050-2b>¶四朝志
　　瞬息須臾¶
瞬息須臾頃刻皆不久之辭與釋氏一彈指間一刹那
頃之義同而釋書分别甚備新婆¶沙論云百二十刹那
<pb:KR3j0038_WYG_049-4a>
成一怛刹那六十怛刹那成一臘縛二十臘縛成一牟
呼麥多三十¶牟呼麥多成一晝夜又毗曇論云一刹那
者翻為一念一恒那翻為一瞬六十怛刹那為¶一息一
息為一羅婆三十羅婆為一摩睺羅翻為一須臾又僧
祗律云二十念為一瞬二¶十瞬名一彈指二十彈指名
一羅預二十羅預名一須臾一日一夜有三十須臾¶
　　神宗待文武臣
元豐三年詔知州軍不應舉京官職官者許¶通判舉之
<pb:KR3j0038_WYG_049-4b>
蓋諸州守臣有以小使臣為之而通判官入京朝故許
之薦舉今以小使臣守¶㳂邊小郡而公然薦人改官蓋
有司不舉行故事也<md:KR3j0038_SBCK_050-3a>¶神宗初即位以刑部郎中劉述(今/朝)
(散大/夫)久不磨勘特命為吏部郎中(今朝請/大夫)樞宻院言左
藏庫副使陳昉¶恬靜久應磨勘不肯自言帝曰右職若
效朝士養名而奬進之則將習¶以為髙非便也翌日以
兵部員外郎張問(今朝/請郎)十年不磨勘特遷禮部郎中(今/朝)
(奉大/夫)其旌賞駕御各自¶有宜此所以為綜核名實之善
<pb:KR3j0038_WYG_049-5a>
政(見四/朝志)
　　緑竹王芻¶
隨筆中載毛公釋緑竹王芻以為北人不見竹故分緑
竹為二物以緑為王芻熙寧初右¶贊善大夫呉安度試
舍人院已入等有司以安度所賦緑竹詩背王芻古說
而直以為竹¶遂黜不取富韓公為相言史記叙載淇園
之竹正衞産也安度語有據遂賜進士出身予¶又記前
賢所紀仁宗時賈邊試當仁不避於師論以師為衆¶謂
<pb:KR3j0038_WYG_049-5b>
其背先儒訓釋特黜之蓋是時士風淳厚論者皆不喜
新竒之說非若王氏之學也<md:KR3j0038_SBCK_050-3b>¶　　親除諌官
仁宗慶歴三年用歐陽修余靖王素為諫官¶當時名士
作詩有御筆新除三諫官之句元豐八年詔范純仁¶為
諫議大夫唐淑問蘇轍為司諌朱光庭范祖禹為正言¶
宣仁后問宰執此五人者如何僉曰外望惟允章子厚
獨曰故事諌官皆薦諸侍從然後¶大臣禀奏今詔除出
<pb:KR3j0038_WYG_049-6a>
中得無有近習援引乎此門寖不可啟后曰大臣實皆
言之非左右¶也子厚曰大臣當明揚何為宻薦由是有
以親嫌自言者吕公著以范祖禹韓縝司馬光¶以范純
仁子厚曰臺諫所以糾大臣之越法者故事執政初除
茍有親戚及嘗被薦引者¶見為臺臣則皆他徙今天子
㓜沖¶太皇同聽萬㡬故事不可違光曰純仁祖禹實宜
在諌列不可以臣故妨賢寧臣避位子<md:KR3j0038_SBCK_050-4a>¶厚曰縝光公著
必不私他日有懐姦當國者例此而引其親黨恐非國
<pb:KR3j0038_WYG_049-6b>
之福後改除純仁¶待制祖禹著作佐郎然此制亦不能
常常恪守也¶
　　撿放灾傷
水旱灾傷農民陳訴郡縣不能體朝廷徳意¶或慮減放
苗米則額外加耗之入為之有虧故往往從窄比年以
來但有因賑濟虚數而¶冒賞者至於蠲租失實於民不
便者未嘗小懲宣和之世執政不能盡賢而其所施行
蓋¶有慰人心京西運判李祜奏房州民數百人陳言灾
<pb:KR3j0038_WYG_049-7a>
傷知州李悝取其為首者杖而徇之¶城市以戒妄訴用
此其州蠲稅不及一釐詔李悝除名簽書官皆勒停祜
又奏唐鄧州蠲¶灾賑乏悉如法令均房州不盡減稅致
有盗賊詔均房州守令悉罷唐鄧守貳各増一官¶秩百
姓見憂出於徽宗聖意而大臣能將順也<md:KR3j0038_SBCK_050-4b>¶　　檀弓注文
檀弓上下篇皆孔門髙第弟子在戰國之前¶所論次其
文章雄健精工雖楚漢間諸人不能及也而鄭康成所
<pb:KR3j0038_WYG_049-7b>
注又特為簡當㫖意出¶於言外今載其兩章以示同志
衞司寇惠子之䘮子游為之麻衰牡麻絰注云惠子廢
適¶立庶為之重服以譏之文子辭曰子辱與彌牟之弟
游又辱為之服敢辭子游曰禮也文¶子退反哭注子游
名習禮文子亦以為當然未覺其所譏子游趨而就諸
臣之位注深譏¶之文子又辭曰子辱與彌牟之弟游又
辱為之服又辱臨其䘮敢辭子游曰固以請文子¶退扶
適子南面而立曰子辱與彌牟之弟游又辱為之服又
<pb:KR3j0038_WYG_049-8a>
辱臨其䘮虎也敢不復位注¶覺所譏也子游趨而就客
位注所譏行按此一事儻非注文明言殆不可曉今用
五譏字¶詞意渙然至最後覺所譏所譏行六字尤為透
徹也季孫之母死哀公弔焉曽子與子貢<md:KR3j0038_SBCK_050-5a>¶弔焉閽人為
君在弗内也曽子與子貢入於其廐而修容焉子貢先
入閽人曰鄉者已告¶矣注既不敢止以言下之曽子後
入閽人辟之注見兩賢相隨彌益恭也今人讀此段直¶
如親立季氏之庭親見當時之事注文尤得其要領云
<pb:KR3j0038_WYG_049-8b>
　　左𫝊有害理處
左𫝊議論遣辭頗有害理者以文章富艷之¶故後人一
切不復言今略䟽數端以箴其失𫝊云鄭武公莊公為
平王卿士王貳於虢杜¶氏謂不復専任鄭伯也周公閼
與王孫蘇爭政王叛王孫蘇杜氏曰叛者不與也夫以
君¶之於臣而言貳與叛豈理也哉晉平戎於王單襄公
如晉拜成劉康公徼戎將遂伐之叔¶服曰背盟而欺大
國不義晉范吉射趙鞅交兵劉氏范氏世為昏姻萇宏
<pb:KR3j0038_WYG_049-9a>
事劉文公故周¶與范氏趙鞅以為討夫以天子之使出
聘侯國而言拜成謂周於晉為欺大國諸侯之卿<md:KR3j0038_SBCK_050-5b>¶䟦扈
於天子而言討皆於名分為不正其他如晉邢侯殺叔
魚叔魚兄叔向數其惡而尸¶諸市其於兄弟之誼為弗
篤矣而託仲尼之語云殺親益榮杜氏又謂榮名益已
以弟陳¶尸為兄榮尤為失也
　　夫人宗女請受¶
戚里宗婦封郡國夫人宗女封郡縣主皆有月俸錢米
<pb:KR3j0038_WYG_049-9b>
春冬絹綿其數甚多嘉祐禄令所¶不備載頃見張掄娶
仲儡女封遂安縣主月入近百千内人請給除糧料院
幫勘左藏庫¶所支之外内帑又有添給外庭不復得知
因記熙寧初¶神宗與王安石言今財賦非不多但用不
節何由給足宫中一私身之奉有及八十貫者¶嫁一公
主至用七十萬緍沈貴妃料錢月八百貫聞¶太宗時宫
人惟繫皂紬襜元徳皇后嘗以金線縁襜而怒其奢<md:KR3j0038_SBCK_050-6a>¶仁
宗初定公王俸料以問獻穆大主再三始言其初僅得
<pb:KR3j0038_WYG_049-10a>
五貫耳異時中官月有止七百¶錢者禮與其奢寧儉自
是羙事也一時㫖意如此不聞奉行以今度之何止十
百倍也¶
　　蜀茶法
蜀道諸司惟茶馬一臺最為富盛茶之課利¶多寡與夫
民間利疚他邦無由可知予記東坡集有送周朝議守
漢州詩云茶為西南病¶甿俗記二李何人折其鋒矯矯
六君子注二李把與稷也六君子謂思道與姪正孺張
<pb:KR3j0038_WYG_049-10b>
永¶徽呉醇翁吕元鈞宋文輔也初熙寧七年遣三司幹
當公事李把經畫買茶以蒲宗閔同¶領其事蜀之茶園
不殖五糓惟宜種茶賦稅一例折輸錢三百折絹一匹
三百二十折紬¶一匹十錢折綿一兩二錢折草一圍凡
稅額總三十萬把剏設官塲嵗増息為四十萬其¶輸受
之際往往壓其斤重侵其加直把以疾去都官郎中劉
佐體量多其條畫於是宗閔<md:KR3j0038_SBCK_050-6b>¶乃議民茶息收十之三盡
買於官塲蜀茶盡𣙜民始病矣知彭州吕陶言天下茶
<pb:KR3j0038_WYG_049-11a>
法既通¶蜀中獨行禁𣙜況川峽四路所出茶貨比方東
南諸處十不及一諸路既許通商兩川却¶為禁地虧損
治體莫甚於斯且盡𣙜民茶隨買隨賣或今日買十千
明日即作十三千賣¶之比至嵗終不可勝算豈止三分
而已佐把宗閔作為敝法以困西南生聚佐坐罷去以¶
國子博士李稷代之陶亦得罪侍御史周尹復極論𣙜
茶為害罷為湖北提㸃刑獄利路¶漕臣張宗諤張升卿
復建議廢茶塲司依舊通商稷劾其踈謬皆坐貶秩茶
<pb:KR3j0038_WYG_049-11b>
塲司行劄子¶督綿州彰明縣知縣宋大章繳奏以為非
所當用稷又詆其賣直釣竒坐衝替一嵗之間¶通課利
及息耗至七十六萬緍有竒詔録李把前勞而官其子
後稷死於永樂城其代陸¶師閔言其治茶五年獲淨息
四百二十八萬緍詔賜田十頃凡上所書皆見於<md:KR3j0038_SBCK_050-7a>¶國史
坡公所稱思道乃周尹永徽乃二張之一元鈞乃吕陶
文輔乃大章也正孺醇翁之¶事不著
　　判府知府
<pb:KR3j0038_WYG_049-12a>
國朝著令僕射宣徽使使相知州府者為判其後改僕
射為特進官稱如昔時唯章子厚¶罷相守越制詞結尾
云依前特進知越州雖曰黜典亦學士院之誤同時執
政蔣頴叔以¶手簡與之猶呼云判府而章質夫只云知
府蓋從其實予所藏名公法書册有之吾鄉彭¶公器資
有遺墨一帖不知與何人其辭曰某頓首知郡相公閣
下是必知州者故亦不以¶府字借稱今世蕞爾小壘區
區一朝官承乏作守吏民稱為判府彼固偃然居之不
<pb:KR3j0038_WYG_049-12b>
疑風¶俗淳澆之異一至於此
　　歌扇舞衣¶
唐李義山詩云鏤月為歌扇裁雲作舞衣同時人張懐
慶竊為己作各增兩字云生情鏤<md:KR3j0038_SBCK_050-7b>¶月為歌扇出性裁雲
作舞衣致有生呑活剥之誚予又見劉希夷代閨人春
日一聮云池¶月憐歌扇山雲愛舞衣絶相似杜老亦云
江清歌扇底野曠舞衣前儲光羲云竹吹留歌¶扇蓮香
入舞衣然則唐詩人好以歌扇舞衣為對也
<pb:KR3j0038_WYG_049-13a>
　　官會折閱
官會子之作始於紹興三十年錢端禮為户¶部侍郎委
徽州創様撩造紙五十萬邊幅皆不翦裁初以分數給
朝士俸而於市肆要閙¶處置五塲輦見錢收換每一千
别輸錢十以為吏卒用商賈入納外郡綱運悉同見錢
無¶欠數陪償及脚乗之費公私便之既而印造益多而
實錢浸少至於十而損一未及十年¶不勝其弊壽皇念
其弗便出内庫銀二百萬兩售於市¶以錢易楮焚棄之
<pb:KR3j0038_WYG_049-13b>
僅解一時之急時乾道三年也淳熙十二年邁自婺召
還見臨安人掲小<md:KR3j0038_SBCK_050-8a>¶帖以七百五十錢兊一楮因入對言
之喜其復行¶天語云此事惟卿知之朕以會子之故㡬
乎十年睡不着然是後曩弊又生且偽造者所¶在有之
及其敗獲又未嘗正治其誅故行用愈輕迨慶元乙卯
多換六百二十朝廷以為¶憂詔江浙諸道必以七百七
十錢買楮幣一道此意固善而不深思用錢易紙非有
微利¶誰肯為之因記崇寧四年有㫖在京市户市商人
<pb:KR3j0038_WYG_049-14a>
交子凡一千許損至九百五十外路九¶百七十得貿鬻
如法毋得輒損願增價者聽蓋有所贏縮則可通行此
理固易曉也¶
　　飛鄰望鄰
自古所謂四鄰蓋指東西南北四者而言耳¶然貪虐害
民者一切肆其私心元豐以後州縣𣙜賣坊塲而收淨
息以募役行之浸久弊¶從而生往往鬻其抵産抑配四
鄰四鄰貧乏則散及飛鄰望鄰之家不復問逺近必得
<pb:KR3j0038_WYG_049-14b>
償<md:KR3j0038_SBCK_050-8b>¶乃止飛鄰望鄰之說誠所未聞元祐元年殿中侍御
史吕陶奏䟽論之雖嘗暫革至紹聖¶又復然
　　衙參之禮¶
今監司郡守初上事既受官吏參謁至晡時僚屬復伺
於客次胥吏列立廷下通刺曰衙¶以聽進退之命如是
者三日如主人免此禮則翌旦又通謝刺此禮之起不
知何時唐岑¶參為虢州上佐有一詩題為衙郡守還其
辭曰世事何反覆一身難可料頭白翻折腰還¶家私自
<pb:KR3j0038_WYG_049-15a>
笑所嗟無産業妻子嫌不調五斗米留人東溪憶垂釣
然則由來久矣韓詩曰如¶今便別官長去直到新年衙
日來疑是謂月二日也¶
　
　
　
　
　
<pb:KR3j0038_WYG_049-15b>
　
　
　
　
　
　
　
　容齋三筆卷十四¶
<md:KR3j0038_SBCK_051-1a>¶
<pb:KR3j0038_WYG_050-1a>
欽定四庫全書
　容齋三筆卷
