# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:34.993086
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB07n0614-031容齋續筆-卷十三.
<pb:KR3j0038_SBCK_031-1a>¶
容齋續筆卷第十三(十四則)¶
　　　　科舉恩數¶
國朝科舉取士自太平興國以來恩典始重然各出一¶
時制㫖未甞輒同士子隨所得而受之初不以官之大¶
小有所祈訴也太平之二年進士一百九人吕蒙正以¶
下四人得將作丞餘皆大理評事充諸州通判三年七¶
十四人胡旦以下四人將作丞餘並爲評事充通判及¶
監當五年一百二十一人蘇易簡以下二十三人皆將¶
作丞通判八年二百三十九人自王丗則以下十八人¶
以評事知縣餘授判司簿尉未幾丗則等移通判簿尉¶
<pb:KR3j0038_SBCK_031-1b>¶
改知令録明年並遷守評事雍熈二年二百五十八人¶
自梁顥以下二十一人才得節察推官端拱元年二十¶
八人自程宿以下但權知諸縣簿尉二年一百八十六¶
人陳堯叟曾㑹至得光禄丞直史館而第三人姚揆但¶
防禦推官淳化三年三百五十三人孫何以下二人將¶
作丞二人評事第五人以下皆吏部注擬咸平元年孫¶
僅但得防推二年孫曁以下伹免選注官蓋此兩榜¶
眞宗在諒闇禮部所放故殺其禮及三年陳堯咨登第¶
然後六人將作丞四十二人評事第二甲一百三十四¶
人節度推官軍事判官第三甲八十人防團軍事推官¶
<pb:KR3j0038_SBCK_031-2a>¶
　　　　下第再試¶
太宗雍熈二年巳放進士百七十九人或云下第中甚¶
有可取者乃令復試又得洪湛等七十六人而以湛文¶
采遒麗特升正牓第三端拱元年禮部所放程宿等二¶
十八人進士葉齊打皷論牓遂再試復放三十一人而¶
諸科因此得官者至於七百一時待士可謂至矣然太¶
平興國末孟州進士張雨光以試不合格縱酒大罵於¶
街衢中言渉指斥¶
上怒斬之同保九輩永不得赴舉恩威並行至於如此¶
　　　　試賦用韻¶
<pb:KR3j0038_SBCK_031-2b>¶
唐以賦取士而韻數多寡平側次叙元無定格故有三¶
韻者花萼樓賦以題爲韻是也有四韻者蓂莢賦以呈¶
瑞聖朝舞馬賦以奏之天廷丹甑賦以國有豐年泰階¶
六符賦以元亨利正爲韻是也有五韻者金莖賦以日¶
華川上動爲韻是也有六韻者止水魍魎人鏡三統指¶
歸信及豚魚洪鍾待撞君子聽音東郊朝日蜡日祈天¶
宗樂德訓胄子諸篇是也有七韻者日再中射己之鵠¶
觀紫極舞五聲聽政諸篇是也八韻有二平六側者六¶
瑞賦以儉故能廣被褐懷玉日五色賦以日麗九華聖¶
符土德徑寸珠賦以澤浸四荒非寶逺物爲韻是也有¶
<pb:KR3j0038_SBCK_031-3a>¶
三平五側者宣耀門觀試舉人以君聖臣肅謹擇多士¶
懸法象魏以正月之吉懸法象魏𤣥酒以薦天明德有¶
古遺味五色土以王子畢封依以建社通天臺以洪臺¶
獨出浮景在下幽蘭以逺芳襲人悠乆不絶日月合璧¶
以兩曜相合候之不差金柅以直而能一斯可制動爲¶
韻是也有五平三側者金用礪以商髙宗命傅&KR0003;之官¶
爲韻是也有六平二側者旗賦以風日雲舒軍容淸肅¶
爲韻是也自太和以後始以八韻爲常唐莊宗時甞覆¶
試進士翰林學士承旨盧質以后從諫則聖爲賦題以¶
堯舜禹湯傾心求過爲韻舊例賦韻四平四側質所出¶
<pb:KR3j0038_SBCK_031-3b>¶
韻乃五平三側大爲識者所誚豈非是時巳有定格乎¶
國朝太平興國三年九月始詔自今廣文館及諸州府¶
禮部試進士律賦並以平側次用韻其後又有不依次¶
者至今循之¶
　　　　正元制科¶
唐德宗正元十年賢良方正科十六人裴垍爲舉首王¶
播次之隔一名而裴度崔羣皇甫鏄繼之六名之中連¶
得五相可謂盛矣而邪正夐不侔度羣同爲元和宰相¶
而鏄以聚歛賄賂亦居之度羣極陳其不可度恥其同¶
列表求自退兩人竟爲鏄所毀而去且三相同時登科¶
<pb:KR3j0038_SBCK_031-4a>¶
不可謂無事分而玉石雜糅薫蕕同器若黙黙充位則¶
是固寵患失以私妨公裴崔之賢&KR0105;難以處也本朝韓¶
康公王&KR0302;公王荆公亦同年聮名熈寧間康公荆公爲¶
相&KR0302;公參政故有一時同牓用三人之語頗𩔖此云¶
　　　　貽子録¶
先公自燕歸得龍圖閣書一策曰貽子録有御書兩印¶
存不言撰人姓名而序云愚叟受知南平王政寛事簡¶
意必髙從誨擅荆渚時賔僚如孫光憲輩者所編皆訓¶
儆童蒙其修進一章云咸通年中盧子期箸初舉子一¶
卷細大無遺就試三&KR0163;避國諱宰相諱主文諱士人家¶
<pb:KR3j0038_SBCK_031-4b>¶
小子弟忌用熨斗時把帛慮有拽白之嫌燭下寫試無¶
誤筆即題其後云並無揩改塗乙注如有即言字數其¶
下小書名同年小録是𩀱&KR0215;先輩各一人分寫宴上長¶
少分𩀱&KR0215;相向而坐元以東爲上儭以西爲首給舎貟¶
外遺&KR0024;多來突宴東先輩不遷而西先輩避位及吏部¶
給春關牒便稱前郷貢進士大略有與今制同者獨避¶
宰相主文諱不復講𩀱&KR0215;先輩之名它無所見其林園¶
一章謂茄爲酪酥亦甚新¶
　　　　金花帖子¶
唐進士登科有金花帖子相傳巳乆而丗不多見予家¶
<pb:KR3j0038_SBCK_031-5a>¶
藏咸平元年孫僅牓盛京所得小録猶用唐制以素綾¶
爲軸貼以金花先列主司四人銜曰翰林學士給事中¶
楊兵部郎中知制誥李右司諫直史館梁袐書丞直史¶
館朱皆押字次書四人甲子年若干某月某日生祖諱¶
某父諱某私忌某日然後書狀元孫僅其所紀與今正¶
同别用髙四寸綾闊二寸書盛京二字四主司花書于¶
下粘於卷首其規範如此不知以何年而廢也但此牓¶
五十人自第一至十四人惟第九名劉燁爲河南人餘¶
皆貫開封府其下又二十五人亦然不應都人士中選¶
若是之多疑亦外方人&KR0009;名託籍以爲進取之便耳四¶
<pb:KR3j0038_SBCK_031-5b>¶
主司乃楊礪李若拙梁顥朱台符皆只爲同知舉¶
　　　　物之小大¶
列禦宼莊周大言小言皆出於物理之外列子所載夏¶
革曰㴾海之東幾億萬里有大壑焉實惟无底之谷中¶
有五山髙下周旋三萬里山之中間相去七萬里而五¶
山之根无所連著帝使巨鼇十五舉首而戴之迭爲三¶
番六萬歳一交焉而龍伯之國有大人舉尺不盈數千¶
而曁山所一釣而連六鼇合負而趣歸其國於是岱輿¶
貟嶠二山沈於大海張湛注云以髙下周圍三萬里山¶
而一鼇頭之所戴而六鼇復爲一釣之所引龍伯之人¶
<pb:KR3j0038_SBCK_031-6a>¶
能并而負之計此人之形當百餘萬里鯤鵬方之猶蚊¶
蚋蚤虱耳太虚之所受亦奚所不容哉莊子逍遙遊首¶
著鯤鵬事云北冥有魚其名爲鯤鯤之大不知其幾千¶
里也化而爲鳥其名爲鵬鵬之徙於南冥水擊三千里¶
摶扶搖而上者九萬里二子之語大若此至於小言則¶
莊子謂有國於蝸之左角曰觸氏右角曰蠻氏相與爭¶
地而戰伏尸數万逐北旬有五日而後反列子曰江浦¶
之間生麽蟲其名曰焦螟羣飛而集於蚊睫弗相觸也¶
栖宿去來蚊弗覺也黃帝與容成子同齋三月徐以神¶
視塊然見之若嵩山之阿徐以氣聽砰然聞之若電霆¶
<pb:KR3j0038_SBCK_031-6b>¶
之聲二子之語小如此釋氏維摩詰長者居丈室而容¶
九百萬菩薩并師子座一芥子之細而能納須彌皆一¶
理也張湛不悟其寓言而竊竊然以太虚無所不容爲¶
&KR0003;亦隘矣若吾儒中庸之書但云天地之大也人猶有¶
所憾故君子語大天下莫能載焉語小天下莫能破焉¶
則明白洞達歸於至當非二氏之學一偏所及也¶
　　　　郭令公¶
唐人功名富貴之盛未有出郭汾陽之右者然至其女¶
孫爲憲宗正妃歷五朝母天下終以不得志於宣宗而¶
死自是支胄不復振及本朝慶曆四年訪求厥後僅得¶
<pb:KR3j0038_SBCK_031-7a>¶
裔孫元亨於布衣中以爲永興軍助教歐陽公知制誥¶
行其詞曰繼絶丗襃有功非惟推恩以及逺所以勸天¶
下之爲人臣者焉況爾先王名載舊史勲德之厚冝其¶
流澤於無窮而其後裔不可以廢往服新命以榮厥家¶
且以二十四考中書令之門而需一助教以爲榮吁亦¶
淺矣乃知丗禄不朽如春秋諸國至數百年者後代不¶
易得也¶
　　　　紀年兆祥¶
自漢武建元以來千餘年間改元數百其附㑹離合爲¶
之辤者不可勝書固亦有曉然而易見者如𣈆元帝永¶
<pb:KR3j0038_SBCK_031-7b>¶
昌郭璞以爲有二日之象果至冬而亡亘靈寶大亨識¶
者以爲一人二月了果以仲春敗蕭棟武陵王紀同歳¶
竊位皆爲天正以爲二人一年而止其後皆然齊文宣¶
天保爲一大人只十果十年而終然梁明帝蕭巋亦用¶
此而盡二十三年或又云巋蕞爾一&KR0022;故非禨祥所係¶
齊後主隆化爲降死安德王延宗德昌爲得二日周武¶
帝宣政爲宇文亡日宣帝大象爲天子冢蕭琮𣈆出帝¶
廣運爲軍走隋&KR0774;帝大業爲大苦末唐僖宗廣明爲唐¶
去丑口而著黃家日月以兆巢賊之禍¶
欽宗靖康爲立十二月康果在位滿歳而¶
<pb:KR3j0038_SBCK_031-8a>¶
髙宗由康邸建中興之業熈寧之末將改元近臣撰三¶
名以進曰平成曰美成曰豐亨¶
神宗曰成字負戈美成者犬羊負戈亨字爲子不成不¶
若去亨而加元遂爲元豐若隆興則取建隆紹興各一¶
字與唐正元取正觀開元之義同巳而嫌與顔亮正隆¶
相近故二年即改乾道及甲午改純熈旣巳布告天下¶
予時守贑賀表云天永命而開中興方茂卜年之統時¶
純熈而用大介載新紀號之文迨詔至乃爲淳熈蓋以¶
出處有告成大武之語故不欲用¶
　　　　民俗火葬¶
<pb:KR3j0038_SBCK_031-8b>¶
自釋氏火化之&KR0003;起於是死而焚尸者所在皆然固有¶
炎暑之際畏其穢泄歛不終日肉未及寒而就爇者矣¶
魯夏父弗忌獻逆祀之議展禽曰必有殃雖壽而没不¶
爲無殃旣其葬也焚煙徹于上謂巳葬而火焚其棺椁¶
也吳伐楚其師居麋楚司馬子期將焚之令尹子西曰¶
父兄親暴骨焉不能收又焚之不可謂前年楚人與吳¶
戰多死麋中不可并焚也衛人掘禇師定子之墓焚之¶
于平莊之上燕&KR0016;刼圍齊即墨掘人冢墓燒死人齊人¶
望見涕泣怒自十倍王莽作焚如之刑燒陳良等則是¶
古人以焚尸爲大僇也列子曰楚之南有炎人之國其¶
<pb:KR3j0038_SBCK_031-9a>¶
親戚死㱙其肉而棄之然後埋其骨秦之西有儀渠之¶
國其親戚死聚祡積而焚之燻則煙上謂之登遐然後¶
成爲孝子此上以爲政下以爲俗而未足爲異也蓋是¶
時其風未行於中國故列子以儀渠爲異至與㱙肉者¶
同言之㱙音寡¶
　　　　太史日官¶
周禮春官之屬曰太史掌建&KR0022;之六典以逆&KR0022;國之治¶
正歳年以序事頒之于官府及都鄙頒告朔于&KR0022;國小¶
史掌&KR0022;國之志奠繫丗辨昭穆鄭氏注云太史日官也¶
引左傳天子有日官諸侯有日御爲&KR0003;志謂記也史官¶
<pb:KR3j0038_SBCK_031-9b>¶
主書國語所謂鄭書及帝繫丗本之屬是也小史主定¶
之然則周之史官日官同一職耳故司馬談爲漢太史¶
令而子長以爲文史星曆近乎卜祝之間固主上所戲¶
弄倡優畜之流俗之所輕也今太史局正星曆卜祝輩¶
所聚其長曰太史局令而𨽻袐書省有太史案主之蓋¶
其源流有自來矣¶
　　　　汲冢周書¶
汲冡周書今七十篇殊與尚書體不相𩔖所載事物亦¶
多過實其克商解云武王先入適紂所在射之三發而¶
後下車擊之以輕吕(劒/名)斬之以黃龯縣諸大白商二女¶
<pb:KR3j0038_SBCK_031-10a>¶
旣縊又射之三發擊之以輕吕斬之以𤣥鉞縣諸小白¶
越六日朝至于周以三首先馘入燎于周廟又用紂于¶
南郊夫武王之伐紂應天順人不過殺之而巳紂旣死¶
何至梟戮俘馘且用之以祭乎其不然者也又言武王¶
狩事尤爲淫侈至於擒虎二十有二貓二麋五千二百¶
三十五犀十有三𣯛七百二十有一熊百五十一羆百¶
十八豕三百五十有二狢十有八麂十有六麝五十鹿¶
三千五百有二遂征四方凡憝國九十有九國馘磨億¶
有十萬七千七百七十有九其多如是雖注家亦云武¶
王以不殺爲仁無縁所馘如此蓋大言也王㑹篇皆大¶
<pb:KR3j0038_SBCK_031-10b>¶
㑹諸侯及四夷事云唐叔荀叔周公在左太公在右堂¶
下之右唐公虞公南面立焉堂下之左商公夏公立焉¶
四公者堯舜禹湯後商夏即杞宋也又言俘商寶玉億¶
有百萬所紀四夷國名頗古奥獸畜亦竒崛以肅眞爲¶
稷眞獩人爲穢人樂浪之夷爲良夷姑蔑爲姑妹東甌¶
爲且甌渠捜爲渠叟髙句麗爲髙夷所叙穢人前兒若¶
彌猴立行聲似小兒良夷在子(獸/名)弊身人首脂其腹炙¶
之藿則鳴揚州禺禺魚人鹿青丘狐九尾東南夷白民¶
乗黃乗黃者似騏背有兩角東越海&KR2547;海陽盈車大蟹¶
西南戎曰央林以酋耳酋耳者身若虎豹渠叟以䶂犬¶
<pb:KR3j0038_SBCK_031-11a>¶
䶂犬者露犬也能飛食虎豹區陽戎以鼈封鼈封者若¶
&KR0510;前後有首蜀人以文翰文翰者若皐雞康民以稃苡¶
其實如李食之宜子北狄州靡費費其形人身枝踵自¶
𥬇笑則上脣翕其目食人都郭(亦北/狄)生生若黃狗人面¶
能言竒幹(亦北/狄)善芳頭若雄雞佩之令人不眯正東髙¶
夷嵰羊嗛羊者羊而四角西方之戎曰獨鹿卭卭距虚¶
犬戎文馬而赤　縞身目若黃金名古皇之乗白州比¶
閭比閭者其華若羽以其木爲車終行不敗篇末引伊¶
尹朝獻商書云湯問伊尹使爲四方獻令伊尹請令正¶
東以魚皮之鞞鰂醬蛟瞂利劒正南以珠璣瑇瑁象齒¶
<pb:KR3j0038_SBCK_031-11b>¶
文犀正西以丹靑白旄江歷(珠/名)龍角正北以橐駝騊駼¶
駃騠良弓爲獻湯曰善凡此皆無所質信姑録之以貽¶
博雅者唐太宗時逺方諸國來朝貢者甚衆服裝詭異¶
顔師古請圖以示後作王㑹圖蓋取諸此漢書所引天¶
予不取反受其咎母爲權首將受其咎以爲逸周書此¶
亦無之然則非全書也¶
　　　　曹子建論文¶
曹子建與楊德祖書云丗人著述不能無病僕常好人¶
譏彈其文有不善應時改定昔丁敬禮常作小文使僕¶
潤飾之僕自以才不過若人辤不爲也敬禮謂僕卿何¶
<pb:KR3j0038_SBCK_031-12a>¶
所疑難文之佳麗吾自得之後丗誰相知定吾文者邪¶
吾常歎此達言以爲美談子建之論善矣任昉爲王儉¶
主簿儉出自作文令昉㸃正昉因定數字儉歎曰後丗¶
誰知子定吾文正用此語今丗俗相承所作文或爲人¶
詆訶雖未形之於辭色及退而怫然者皆是也歐陽公¶
作尹師魯銘文不深辯其獲罪之寃但稱其爲文章簡¶
而有法或以爲不盡公怒至詒書它人深數責之曰簡¶
而有法惟春秋可當之脩於師魯之文不薄矣又述其¶
學曰通知古今此語若必求其可當者惟孔孟也而丗¶
之無識者乃云云此文所以慰吾亡友爾豈恤小子輩¶
<pb:KR3j0038_SBCK_031-12b>¶
哉王荆公爲錢公輔銘母夫人蔣氏墓不稱公輔甲科¶
但云子官於朝豐顯矣里巷之士以爲太君榮後云孫¶
七人皆㓜不書其名公輔意不滿以書言之公復書曰¶
比蒙以銘文見屬輒爲之而不辤不圖乃猶未副所欲¶
欲有所増損鄙文自有意義不可改也冝以見還而求¶
能如足下意者爲之如得甲科爲通判何足以爲太夫¶
人之榮一甲科通判茍粗知爲辭賦雖市并小人皆可¶
以得之何足道哉故銘以謂閭巷之士以爲太夫人榮¶
明天下有識者不以置榮辱也至於諸孫亦不足列孰¶
有五子而無七孫者乎二公不喜人之議其文亦如此¶
<pb:KR3j0038_SBCK_031-13a>¶
　　　　雨水清明¶
曆家以雨水爲正月中氣驚蟄爲二月節清明爲三月¶
節榖雨爲三月中氣而漢丗之初仍周秦所用驚蟄在¶
雨水之前榖雨在清明之前至于太初始正之云¶
容齋續筆卷第十三¶
<pb:KR3j0038_SBCK_031-13b>¶
