# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:35.441626
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 41
#+PROPERTY: FILE SB07n0611-041容齋三筆-卷五.
<pb:KR3j0038_SBCK_041-1a>¶
容齋三筆卷第五(十七則)¶
(舜事瞽叟/孟子之書上配論語唯記舜事多誤故自)¶
(國朝以來司馬公李泰伯及吕南公皆有疑/非之&KR0003;其最大者證萬章塗廩浚井象入舜)¶
(宫之問以爲然也孟子旣自云堯使九男事/之二女女焉百官牛羊倉廩備以事舜於畎)¶
(畒之中則井廩賤役豈不能使一夫任其事/堯爲天子象一民耳處心積慮殺兄而據其)¶
(妻是爲公朝無復有紀綱法制矣六蓺折中/於夫子四岳之薦舜固曰瞽子父頑母嚚象)¶
(傲克諧以孝烝烝乂不格姦然則堯試舜之/時頑傲者旣巳格乂矣舜履位之後命禹征)¶
(有苗益曰帝初于歷山往于田日號泣于旻/天于父母&KR0018;罪引慝祗載見瞽瞍夔䕫齋慄)¶
(瞽亦允若旣言允&KR0002;豈得復有殺之之意乎/司馬公亦引九男百官之語烝烝之對而不)¶
<pb:KR3j0038_SBCK_041-1b>¶
(及益贊禹之辭故詳叙之以示子姪軰若司/馬遷史記劉向列女傳所載蓋相承而不察)¶
(耳至於桃應有瞽叟殺人之問雖曰設疑似/而請然亦可謂無稽之言孟子拒而不答可)¶
(也顧再三爲之辭宜其起後學之惑/孔子正名)¶
(子路曰衞君待子而爲政子將奚先子曰必/也正名乎子路曰子之迂也奚其正夫子責)¶
(數之以爲野蓋是時夫子在衛當輙爲君之/際留連最乆以其拒父而竊位故欲正之此)¶
(意明白然子欲適晉聞其殺鳴犢臨河而還/謂其無罪而殺士也里名勝母曽子不入邑)¶
(稱朝歌墨子回車邑里之名不善兩賢去之/安有命世聖人而肯居無父之國事不孝之)¶
(君哉是可知已夫子所過者化不令而行不/言而信衛輙待以爲政當非下愚而不移者)¶
(苟其用我必將導之以天理而趣反其眞所/謂命駕虚左而迎其父不難也則其有補於)¶
<pb:KR3j0038_SBCK_041-2a>¶
(名義豈不大哉爲是故不忍亟去以須之旣/不吾用於是&KR0099;然反魯則輙之&KR0256;頑悖亂無)¶
(所逃於天地之閒矣子路曽不能詳味聖言/執迷不悟竟於身死其難惜哉)¶
(濳火字誤/今人所用濳火字如濳火軍兵潛火器具其)¶
(義爲防然以書傳考之乃當爲&KR1106;左傳襄二/十六年楚師大敗王夷師&KR1106;昭二十三年子)¶
(瑕卒楚師&KR1106;杜預皆注曰吳楚之閒謂火滅/爲&KR1106;釋文音子濳反火滅也禮部韻將廉反)¶
(皆讀如殱音則知當曰&KR1106;火/永興天書)¶
(大中祥符天書之事起於佞臣固無足言而/宼萊公在永興軍信朱能之詐亦爲此舉以)¶
(得召入再登相位馴致雷州之禍鳯德之衰/實爲可惜而天禧實録所載云周懷政與妖)¶
(人朱能軰僞造靈命冀圖恩寵且日進藥餌/宰相王欽若屢言其妄復密陳規諌懷政懼)¶
<pb:KR3j0038_SBCK_041-2b>¶
(得罪因共誣譛言捕&KR0023;道士譙文易蓄禁書/有神術欽若素識之故罷相也朱能之事欽)¶
(若欲以沮冦公之入則有之謂其陳規諌當/大不然儻非出於宼則欽若巳攘臂其閒矣)¶
(實録蓋欽&KR0002;提舉日所進是以溢美豈能弭/後人公議哉)¶
(王裒嵇紹/舜之罪也殛鮌其舉也興禹鮌之罪足以死)¶
(舜徇天下之公議以誅之故禹不敢怨而終/治水之功以蓋父之惡魏王裒嵇紹其父死)¶
(於非命裒之父儀猶以爲司馬昭安東司馬/之故因語言受害裒爲之終身不西向而坐)¶
(紹之父康以魏臣鍾㑹&KR0626;之於昭昭方謀&KR0434;/魏隂忌之以故而及誅紹乃仕於晉武之世)¶
(至爲惠帝盡節而死紹之事親視王裒逺矣/温公通鑑猶取其蕩隂之忠蓋不足道也)¶
(張詠傳/張忠定公詠爲一代偉人而治蜀之績尤爲)¶
<pb:KR3j0038_SBCK_041-3a>¶
(超卓然實録所載了不及之但云出知益州/就加兵部郎中入爲戸部使馬知節自益徙)¶
(延難其代朝廷以詠前在蜀冦攘之後安集/有勞爲政明肅逺民便之故特命再任而巳)¶
(國史本傳略同而増書促招安使上官正出/兵一事皆詆其知陳州營産業且與周渭梁)¶
(鼎輩五人同傳殊失之也韓魏公作公神道/碑云公以魁竒豪傑之才逢時自奮智略神)¶
(出勲業赫赫震暴當世誠一世偉人道州所/刻帖有公與潭牧書一&KR0083;王荆公䟦其後云)¶
(忠定公殁乆矣而士大夫至今稱之豈不以/剛毅正直有勞于世&KR0002;公者少歟文潞公云)¶
(予嘗守蜀覩忠定之象遺愛在民欽服已甚/黄誥云公風烈如此而不至於宰相然有忠)¶
(定之才而無宰相之位於公何損有宰相之/位而無忠定之才於宰相何益公雖老死安)¶
(肯以此易彼哉觀四人之言史氏發潜德之/幽光爲有&KR0018;矣)¶
<pb:KR3j0038_SBCK_041-3b>¶
(緋紫假服/唐宣宗重惜服章牛叢自司勲貟外郎爲睦)¶
(州刺史上賜之紫叢旣謝前言曰臣所服緋/刺史所借也上遽曰且賜緋然則唐制借服)¶
(色得於君前服之/國朝之制到&KR0419;則不許乾道二年予以起居)¶
(舍人侍立見浙西提刑姚憲入對紫袍金魚/旣退一閤門吏踵其後囁嚅後兩日憲辭歸)¶
(平江乃緋袍予疑焉以問知閤曽覿曰聞臨/安守與本路監司皆許服所借而憲昨紫今)¶
(緋何也覿曰監司惟置司在輦下則許服漕/臣是也&KR0002;外郡則否前日姚誤紫而謁吏不)¶
(告已申其罰且備牒使知之故今日只本色/以入姚蓋失於審也然考功格令旣不頒於)¶
(外亦自難曉文惠公知徽州日借紫及除江/東提舉常平告身不借予聞嘗借者當如舊)¶
(與郎官薛良朋言之於是給公據改借後於/江西見轉運判官張堅衣緋張嘗知泉州紫)¶
<pb:KR3j0038_SBCK_041-4a>¶
(&KR0129;矣予舉前&KR0003;張欣然即以申考功已而部/符下不許扣其故曰唯知州借紫而就除本)¶
(路雖運判提舉皆得如初&KR0002;它路則不可竟/不知法如何該&KR0003;也&KR0002;曽因知州府借紫而)¶
(後知軍則其服亦借不以本路它路也近呉/鎰以知郴州除提舉湖南茶鹽遂仍借紫正)¶
(用前比云/樞密名稱更易)¶
(國朝樞密之名其長爲使則其貳爲副使其/長爲知院則其貳爲同知院如柴禹錫知院)¶
(向敏中同知及曹彬爲使則敏中改副使王/繼英知院王旦同知繼馮拯陳堯叟亦同知)¶
(及繼英爲使拯堯叟乃改簽書院事而恩例/同副使王欽&KR0002;陳堯叟知院馬知節簽書及)¶
(王陳爲使知節遷副使其後知節知院則任/中正周起同知惟熈寜初文彦愽吕公弼巳)¶
(爲使而陳升之過闕留王安石以升之曽再/入樞府遂除知院知院與使並置非故事也)¶
<pb:KR3j0038_SBCK_041-4b>¶
(安石之意以沮彦愽耳紹興以來唯韓世忠/張俊爲使岳飛爲副使此後除使固多而其)¶
(貳只爲同知亦非故事也又使班視宰相而/乾道職制雜壓令副使反在同知院之下尤)¶
(爲未然/過稱官品)¶
(士大夫&KR0427;妄相尊日以益甚予向昔所記文/官學士武官大夫之諺今又不然天聖職制)¶
(内外文武官不得容人過稱官品諸節度觀/察雖檢校官未至太傅者許稱太傅防禦使)¶
(至横行使許稱太保諸司使許稱司徒幕職/官等稱本官録事參軍稱都曹縣令稱長官)¶
(判司簿尉許稱評事其太傅太保司徒皆一/時本等檢校所帶之官也自後法令不復有)¶
(此一項以是其風愈熾不容整革矣/仁宗立嗣)¶
(東坡作范蜀公墓誌云/仁宗即位三十五年未有繼嗣嘉祐初得疾)¶
<pb:KR3j0038_SBCK_041-5a>¶
(中外危恐公獨上䟽乞擇宗室賢者異其禮/物以系天下心凡章十九上至元祐初韓維)¶
(上言謂其首開建儲之議其後大臣乃繼有/論奏司馬温公行狀云至和三年)¶
(仁宗始不豫/國嗣未立天下寒心而不敢言惟諌官范鎭)¶
(首發其議光時爲并州通判聞而繼之案至/和三年九月改爲嘉祐元年歳在丁酉而前)¶
(此皇祐五年甲午有建州人太常愽士張述/者以繼嗣未立上䟽曰陛下春秋四十四)¶
(宗廟社稷之繼未有託焉以嫌疑而不決非/孝也羣臣以諱避而不言非忠也願擇宗親)¶
(才而賢者異其禮秩試以職務俾内外知聖/心有所屬至和二年丙申復言之前後凡七)¶
(䟽最後語尤激切蓋述所論乃在兩公之前/而當時及後來莫有知之者爲可惜也)¶
(郎官貟數/紹熈四年冬客從中都來持所抄班朝録一)¶
<pb:KR3j0038_SBCK_041-5b>¶
(編相示蓋朝士官職姓名也讀至尚書郎才/有正貟四人其它權攝者亦只六七人耳因)¶
(記紹興二十九年予爲吏禮部時同舍郎二/十人皆正官今旣限以曽歷&KR0101;司郡守故任)¶
(館職及寺&KR0101;丞者不可進歩其自外召用者/資級巳高曽不數月必序遷卿少以是居之)¶
(者益少政和末郎貟冗溢至於五十有五侍/御史張樸上殿)¶
(徽宗諭使論列退而奏䟽劾十有六人大略/云才品甚下趍操卑汚有如汪師心者性資)¶
(茸闟柔佞取容有如黄願汪希旦者淺浮躁/妄爲胥軰所輕有如李莊者輕侻喧嚚漫不)¶
(省職有如李&KR0045;者麤冗不才&KR0310;忿輕發有如/成禔者人才碌碌初無可取有如張高者志)¶
(氣衰落難與任事有如常瓌者大言無當誕/詭不情有如梁子誨者資望太輕士論不厭)¶
(有如葉椿唐作求呉直夫章芹李與權王良/欽強休甫者乞行罷斥從之考一時標榜未)¶
<pb:KR3j0038_SBCK_041-6a>¶
(必盡當然十六人者後皆不顯視今日貟數/多寡不侔如是秦檜居相位乆不欲士大夫)¶
(在朝末年尤甚二十四司獨刑部有孫敏脩/一貟餘皆兼攝吏部七司至全付主管告院)¶
(張云兵工八司併於一寺主簿又可怪也/東坡慕樂天)¶
(蘇公責居黄州始自稱東坡居士詳考其意/蓋專慕白樂天而然白公有東坡種花二詩)¶
(云持錢買花樹城東坡上栽又云東坡春向/暮樹木今何如又有歩東坡詩云朝上東坡)¶
(歩夕上東坡歩東坡何所愛愛此新成樹又/有别東坡花樹詩云何處殷勤重回首東坡)¶
(桃李種新成皆爲忠州刺史時所作也蘇公/在黄正與白公忠州相似因憶蘇詩如贈寫)¶
(眞李道士云他時要指集賢人知是香山老/居士贈善相程傑云我似樂天君記取華顚)¶
(賞遍洛陽春送程懿叔云我甚似樂天但無/素與蠻入侍邇英云定似香山老居士世縁)¶
<pb:KR3j0038_SBCK_041-6b>¶
(終淺道根深而跋曰樂天自江州司馬除忠/州刺史旋以主客郎中知制誥遂拜中書舍)¶
(人某雖不敢自比然謫居黄州起知文登召/爲儀曹遂忝侍從出處老少大略相似庶幾)¶
(復享晚節閑適之樂去杭州云出處依稀似/樂天敢將衰朽較前賢序曰平生自覺出處)¶
(老少粗似樂天則公之所以景仰者不止一/再言之非東坡之名偶爾暗合也)¶
(縳雞行/老杜縳雞行一篇云小奴縳雞向市賣雞&KR0013;)¶
(縳急相喧爭家中厭雞食蟲蟻不知雞賣還/遭烹蟲雞於人何厚薄吾叱奴兒解其縛雞)¶
(&KR0393;得失無了時注目寒江&KR0029;山閣此詩自是/一叚好議論至結句之妙非它人所能跂及)¶
(也予友李德逺嘗賦東西船行全擬其意舉/以相示云東船得風㠶席高千里瞬息輕鴻)¶
(毛西船見笑苦遲鈍汗流撑折百張篙明日/風翻波浪異西笑東船&KR0077;如此東西相笑無)¶
<pb:KR3j0038_SBCK_041-7a>¶
(已時我但行藏任天理是時德逺誦至三過/頗自喜予曰語意絶工幾於得奪胎法只恐)¶
(行藏任理與注目寒江之句似不可同日語/德逺以爲知言銳欲易之終不能滿意也)¶
(油汚衣詩/予甫十歳時過衢州白沙渡見岸上酒店敗)¶
(壁閒有題詩兩絶其名曰犬落水油汚衣犬/詩太俗不足傳獨後一篇殊有理致其詞云)¶
(一&KR0039;清油汚白衣斑斑駮駮使人疑縱饒洗/遍千江水争似當初不汚時是時甚愛其語)¶
(今六十餘年尚歷歴不忘漫志于此/北虜誅宗王)¶
(紹興庚申虜主亶誅宗室七十二王韓昉作/詔略云周行管叔之誅漢致燕王之辟兹惟)¶
(無赦古不爲非不圗骨肉之間有懷蠭蠆之/毒皇伯太師宋國王宗磐謂爲先帝之元子)¶
(常蓄無君之禍心皇叔太傅兖國王宗儁虞/王宗英&KR0364;王宗偉等逞躁欲以無厭助逆謀)¶
<pb:KR3j0038_SBCK_041-7b>¶
(之妄作欲申三宥公議豈容不頓一兵羣㓙/悉殄巳各伏辜并除屬籍訖紹熈癸丑今虜)¶
(主誅其叔鄭王詔曰朕早以嫡孫欽承先緒/皇叔定武軍節度使鄭王允蹈屬處諸父任)¶
(當重藩濳引㓙徒共爲反計自以元妃之長/子異於它母之諸王冀幸國災窺伺神器其)¶
(妹澤國公主長樂牽同産之愛駙馬都尉唐/括蒲刺覩狃連姻之私預聞其謀相濟以惡)¶
(欲寛燕邸之戮姑致郭鄰之囚詢諸羣言用/示大戒允蹈及其妻卞王與男案春阿辛并)¶
(公主皆賜自盡令有司依禮收葬仍爲輟朝/二事甚相&KR0011;蓋其視宗族至親與塗之人無)¶
(異也是年冬倪正父奉使館于中山正其誅/戮處相去一月猶血腥觸人枯骸塞井爲之)¶
(終夕不安寢云/州郡書院)¶
(太平興國五年以江州白鹿洞主明起爲褒/信主簿洞在廬山之陽常聚生徒數百人李)¶
<pb:KR3j0038_SBCK_041-8a>¶
(煜有國時割善田數十頃取其租廩給之選/太學之通經者俾領洞事日爲諸生講誦於)¶
(是起建議以其田入官故爵命之白鹿洞由/是漸廢大中祥符二年應天府民曹誠即楚)¶
(丘戚同文舊居造舍百五十閒聚書數千卷/博延生徒講習甚盛府奏其事詔賜額曰應)¶
(天府書院命奉禮郎戚舜賔主之仍令本府/幕職官提舉以誠爲府助教)¶
(宋興天下州府有學自此始其後潭州又有/嶽麓書院及慶曆中詔諸路州郡皆立學設)¶
(官教授則所謂書院者當合而爲一今嶽麓/白鹿復營之各自養士其所廩給禮貌乃過)¶
(於郡庠近者巴州亦創置是爲一&KR0022;而兩學/矣太學辟雍並置尚且不可是於義爲不然)¶
(也/何韓同姓)¶
(韓文公送何堅序云何與韓同姓爲近嘗疑/其&KR0003;無所從出後讀史記周本紀應劭曰氏)¶
<pb:KR3j0038_SBCK_041-8b>¶
(姓注云以何姓爲韓後鄧名世姓氏書辯證/云何氏出自&KR0078;姓食采韓原爲韓氏韓王建)¶
(爲秦所滅子孫散居陳楚江淮閒以韓爲何/隨聲變爲何氏然不能詳所出也韓王之失)¶
(國者名安此云建乃齊王之名鄧筆誤耳予/後讀孫愐唐韻云韓滅子孫分散江淮閒音)¶
(以韓爲何字隨音變遂爲何氏乃知名世用/此)¶
容齋三筆卷第五(終)¶
