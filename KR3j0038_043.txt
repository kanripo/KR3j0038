# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:30
#+PROPERTY: JUAN 43


七(十四/則)¶　　　　宋　洪邁　撰
　　執政辤轉官
眞宗天禧元年合祭天地禮畢推恩百僚宰¶相以下遷
官一等時參知政事三人陳彭年自刑部侍郎遷兵部
王曾自左諫議大夫遷¶給事中張知白自給事中遷工
部侍郎而知白獨懇辤數四上敷諭終不能奪王曾聞
之¶亦乞寢恩命上曰知白無他意但以卿爲諫議大夫
<pb:KR3j0038_WYG_042-1b>
班在上已爲給事中在下所以固辤¶欲品秩有序爾於
是從知白所請而優加名數進階金紫光禄大夫併賜
功臣爵邑元祐¶三年四月宰執七人自文彦博仍前太
師外右僕射吕公著除司空同平章軍國事中書¶侍郎
吕大防除左僕射同知樞密院范純仁除右僕射尚書
左丞劉摯除中書侍郎右丞¶王存除左丞唯知樞密院
安燾不遷乃自正議大夫特轉右光禄燾上章辤令學
士院降<md:KR3j0038_SBCK_043-1b>¶詔不允學士蘇軾以爲朝廷豈以執政六人五
<pb:KR3j0038_WYG_042-2a>
人進用故加遷秩以慰其心旣無授受之¶名僅似姑息
之政欲奉命草詔不知所以爲詞伏望從其所請¶御寳
批可且用一意度作不許詔書進入燾竟辤始免紹興
三十一年陳康伯自右相拜¶左相朱倬自參政拜右相
時葉義問知樞密院元居倬上不得遷朝論謂宜進爲
使學士¶何溥面受草制之㫖曾以爲言高宗不許紹熈
五年七月¶主上登極拜知樞密院趙汝愚爲右相參政
陳騤除知院同知院事余端禮除參政而左¶丞相留正
<pb:KR3j0038_WYG_042-2b>
以少保進少傅乃係特遷且非覃恩正固辤乃止¶
　　宗室補官
壽皇聖帝登極赦恩凡宗子不以服屬逺近¶人數多少
其曾獲文解兩次者並直赴殿試略通文墨者所在州
量試即補承信郎由是<md:KR3j0038_SBCK_043-2a>¶入仕者過千人以上淳熈十六
年二月紹熈五年七月二赦皆然故皇族得官不可以
數¶計偶閱唐昭宗實録載一事云宗正少卿李克助奏
准去年十一月赦書皇三等以上親¶無官者毎父下放
<pb:KR3j0038_WYG_042-3a>
一人出身皇五等以上親未有出身陪位者與出身寺
司起請承前舊¶例九廟子孫陪位者毎父下放一人出
身共放三百八十人其諸房宗室等各赴陪位納¶到文
狀共一千二十七人除元不赴陪位及不納到狀及違
寺司條䟽不取宗室充係落¶下外係三百八十人合放
出身勑准赦書處分予按昭宗以文徳元年即位次年
十一月¶南郊禮畢肆赦其文略云皇三等以上親委中
書門下各擇有才行者量與改官無官者¶毎父下放一
<pb:KR3j0038_WYG_042-3b>
人出身皇五等以上親未有出身陪位者與出身然則
亦有三等五等親陪¶位與不陪位之差别也
　　孫宣公諌封禪等<md:KR3j0038_SBCK_043-2b>¶景徳祥符之閒北戎結好宇内乂寧一時邪諛之臣唱
爲瑞應祺祥以罔明主王欽若陳¶彭年輩實主張之天
書旣降於是東封西祀太淸之行以次丕講滿朝耆老
方正之士鮮¶有肯啓昌言以遏其姦熖雖宼萊公亦爲
之而孫宣公奭獨上䟽爭救于再于三眞録出¶於欽若
<pb:KR3j0038_WYG_042-4a>
提綱故不能盡載以故後人罕稱之予略摘其大槩紀
於此一章論西祀曰汾隂¶后土事不經見漢都雍去汾
隂至近河東者唐王業所起之地且又都雍故武帝明
皇行¶之今陛下經重關越險阻逺離京師根本之固其
爲不可甚矣古者聖王先成民而後致¶力於神今土木
之功累年未息水旱作沴饑饉居多乃欲勞民事神神
其享之乎明皇嬖¶寵害政姦佞當塗以至身播國屯今
議者引開元故事以爲盛烈臣竊不取今之姦臣以¶先
<pb:KR3j0038_WYG_042-4b>
帝詔停封禪故贊陛下以爲繼承先志且先帝欲北平
幽朔西取繼遷則未嘗獻一謀<md:KR3j0038_SBCK_043-3a>¶畫一策以佐陛下而乃
卑辭重幣求和於契丹蹙國縻爵姑息於保吉謂主辱
臣死爲空¶言以誣下罔上爲己任撰造祥瑞假託鬼神
纔畢東封便議西幸以祖宗艱難之業爲佞¶邪僥倖之
資臣所以長歎而痛哭也二章論爭言符瑞曰今野鵰
山鹿並形奏簡秋旱冬¶雷率皆稱賀將以欺上天則上
天不可欺將以愚下民則下民不可愚將以惑後世則
<pb:KR3j0038_WYG_042-5a>
後¶世必不信腹非竊笑有識盡然三章論將幸亳州曰¶
國家近日多效唐明皇所爲且明皇非令徳之君觀其
禍敗足爲深戒而陛下反希慕之¶近臣知而不諫得非
姦佞乎明皇奔至馬嵬楊國忠旣誅乃諭軍士曰朕識
理不明寄任¶失所近亦覺寤然則已晩矣陛下宜早覺
寤斥逺邪佞不襲危亂之迹社稷之福也四章¶論朱能
天書曰姦憸小人妄言符瑞而陛下崇信之屈至尊以
迎拜歸祕殿以奉安百僚<md:KR3j0038_SBCK_043-3b>¶黎庶痛心疾首反脣腹非不
<pb:KR3j0038_WYG_042-5b>
敢直言臣不避死亡之誅聽之罪之惟在聖斷昔漢文
成五¶利妄言不讎漢武誅之先帝時侯莫陳利用方術
姦發誅於鄭州唐¶明皇得靈符寳劵皆王鉷田同秀等
所爲不能顯戮今日見老君於閣上明日見老君於¶山
中大臣尸禄以將迎端士畏威而緘黙及禄山兆亂輔
國劫遷大命旣傾前功併棄今¶朱能所爲是已願逺思
漢武之雄材近法先帝之英斷中鑒明皇之召禍庶幾
灾害不¶生禍亂不作奭之論諫雖魏鄭公陸宣公不能
<pb:KR3j0038_WYG_042-6a>
過也¶
　　赦恩爲害
赦過宥罪自古不廢然行之太頻則惠姦長¶惡引小人
於大譴之域其爲害固不勝言矣唐莊宗同光二年大
赦前云罪無輕重常赦¶所不原者咸赦除之而又曰十
惡五逆屠牛鑄錢故殺人合造毒藥持仗行劫官典犯
贓<md:KR3j0038_SBCK_043-4a>¶不在此限此制正得其中當亂離之朝乃能如是亦
可取也而今時或不然
<pb:KR3j0038_WYG_042-6b>
　　代宗崇尚釋氏
唐代宗好祠祀未甚重佛元載王縉杜鴻漸¶爲相三人
皆好佛上嘗問以佛言報應果爲有無載等奏國家運
祚靈長非宿植福業何¶以致之福業已定雖時有小灾
終不能爲害所以安史有子禍僕固病死回紇吐蕃不
戰¶而退此皆非人力所及上由是深信之常於禁中飯
僧有宼至則令僧講仁王經以禳之¶宼去則厚加賞賜
胡僧不空官至卿監爵爲國公出入禁闥勢移權貴此
<pb:KR3j0038_WYG_042-7a>
唐史所載也予¶家有嚴郢撰三藏和尚碑徐季海書乃
不空也云西域人氏族不聞於中夏𤣥肅代三朝¶皆爲
國師代宗初以特進大鴻臚褒表之及示疾又就卧内
加開府儀同三司肅國公旣¶亡廢朝三日贈司空其恩
禮之寵如此同時又有僧大濟爲帝常修功徳至殿中
監贈其<md:KR3j0038_SBCK_043-4b>¶父惠恭兖州刺史官爲營辦葬事有勑葬碑今
存時兵革未盡息元勲宿將賞功賦職不¶過以此處之
顧施之一僧繆濫甚矣
<pb:KR3j0038_WYG_042-7b>
　　光武苻堅¶
漢光武建武三十年羣臣請封禪泰山詔曰即位三十
年百姓怨氣滿腹吾誰欺欺天乎¶若郡縣逺遣吏上壽
盛稱虚美必髠令屯田於是羣臣不敢復言其英斷如
此然財二年¶閒乃因讀河圖㑹昌符詔索河雒䜟文言
九世當封禪者遂爲東封之舉可謂自相矛盾¶矣苻堅
禁圖䜟之學尚書郎王佩讀䜟堅殺之學䜟者遂絶及
季年爲慕容氏所困於長¶安自讀䜟書云帝出五將乆
<pb:KR3j0038_WYG_042-8a>
長得乃出奔五將山甫至而爲姚萇所執始禁人爲學
終¶乃以此䘮身亡國乆長得之兆豈非言乆當爲姚萇
所得乎又姚與遥同亦乆也光武與¶堅非可同日語特
其事偶可議云
　　周武帝宣帝<md:KR3j0038_SBCK_043-5a>¶周武帝平齊中原盡入輿地陳國不足平也而雅志節
儉至是愈篤後宫唯置妃二人世¶婦三人御妻三人則
其下保林良使輩度不過數十耳一傳而至宣帝奢淫
<pb:KR3j0038_WYG_042-8b>
酣縱自比於¶天廣搜美女以實後宫儀同以上女不許
輒嫁遂同時立五皇后父子之賢否不同一至¶於此
　　唐觀察使¶
唐世於諸道置按察使後改爲采訪處置使治於所部
之大郡旣又改爲觀察其有戎旅¶之地即置節度使分
天下爲四十餘道大者十餘州小者二三州但令訪察
善惡舉其大¶綱然兵甲財賦民俗之事無所不領謂之
都府權勢不勝其重能生殺人或專私其所領¶州而虐
<pb:KR3j0038_WYG_042-9a>
視支郡元結爲道州刺史作舂陵行以爲諸使誅求符
牒二百餘通又作賊退示¶官吏一篇以爲忍苦裒斂陽
城守道州賦稅不時觀察使數誚責又遣判官督賦城
自囚<md:KR3j0038_SBCK_043-5b>¶於獄判官去復遣官來按舉韓愈送許郢州序云
爲刺史者常私於其民不以實應乎府¶爲觀察使者常
急於其賦不以情信乎州財已竭而斂不休人已窮而
賦愈急韓臯爲浙¶西觀察使封杖決安吉令孫澥至死
一時所行大抵類此然每道不過一使臨之耳今之¶州
<pb:KR3j0038_WYG_042-9b>
郡控制按刺者率五六人而臺省不預毁譽善否隨其
意好又非唐日一觀察使比也¶
　　冗濫除官
自漢以來官曹冗濫之極者如更始竈下養¶中郎將爛
羊頭關内侯晉趙王倫貂不足狗尾續北史周世員外
常侍道上比肩唐武后¶補闕連車拾遺平斗之諺皆顯
然著見者中葉以後尤爲泛濫張廵在雍邱纔領一縣
千¶兵而大將六人官皆開府特進然則大將軍告身博
<pb:KR3j0038_WYG_042-10a>
一醉誠有之矣徳宗避難於奉天渾¶瑊之童奴曰黃芩
力戰即封渤海郡王至於僖昭之世遂有捉船郭使君
看馬李僕射周<md:KR3j0038_SBCK_043-6a>¶行逢據湖湘境内有漫天司空遍地太
保之譏李茂正在鳯翔内外持管籥者亦呼爲司¶空太
保韋莊浣花集有贈僕者楊金詩云半年勤苦葺荒居
不獨單寒腹亦虛努力且爲¶田舍客他年爲爾覔金魚
是時人奴腰金曵紫者蓋不難致也¶
　　節度使稱太尉
<pb:KR3j0038_WYG_042-10b>
唐節度使帶撿挍官其初只左右散騎常侍¶如李愬在
唐鄧時所稱者也後乃轉尚書及僕射司空司徒能至
此者蓋少僖昭以降藩¶鎭盛彊武夫得志纔建節鉞其
資級已高於是復升太保太傅太尉其上惟有太師故
將¶帥悉稱太尉元豐定官制尚如舊貫崇寧中改三公
爲少師少傅少保而以太尉爲武階¶之冠以是凡管軍
者猶悉稱之紹興閒葉孟徳自觀文殿學士張澄自端
明殿學士皆拜¶節度葉嘗任執政以暮年擁旄爲儒者
<pb:KR3j0038_WYG_042-11a>
之榮自稱葉太尉張微時用鄧洵武給使恩出身<md:KR3j0038_SBCK_043-6b>¶羞爲
武職但稱尚書如故其相反如此
　　五代濫刑¶
五代之際時君以殺爲嬉視人命如草芥唐明宗頗有
仁心獨能斟酌悛救天成三年京¶師廵撿軍使渾公兒
口奏有百姓二人以竹竿習戰闘之事帝即傳宣令付
石敬瑭處置¶敬瑭殺之次日樞密使安重誨敷奏方知
悉是㓜童爲戲下詔自咎以爲失刑減常膳十¶日以謝
<pb:KR3j0038_WYG_042-11b>
幽寃罰敬瑭一月俸渾公兒削官杖&KR0387;配流登州小兒
骨肉賜絹五十匹粟麥各¶百碩便令如法埋葬仍戒諸
道州府凡有極刑並須仔細裁遣此事見舊五代史新
書去¶之
　　太一推筭¶
熈寧六年司天中官正周琮言據太一經推筭熈寧七
年甲寅歳太一陽九百六之數至¶是年復元之初故經
言太歳有陽九之灾太一有百六之厄皆在入元之終
<pb:KR3j0038_WYG_042-12a>
或復元之初<md:KR3j0038_SBCK_043-7a>¶陽九百六當癸丑甲寅之歳爲灾厄之㑹
而得五福太一移入中都可以消灾爲祥竊詳¶五福太
一自雍熈甲申歳入東南巽宫故修東太一宫于蘇村
天聖己巳歳入西南坤位¶故修西太一宫于八角鎭望
稽詳故事崇建宫宇詔度地于集禧觀之東於是爲中
太一¶宫時王安石擅國盡變亂祖宗法度爲宗社之禍
蓋自此始雖太一照臨亦不能救也紹¶熈四年癸丑五
年甲寅朝廷之閒殊爲多事壽皇聖帝厭代¶泰安以乆
<pb:KR3j0038_WYG_042-12b>
疾退處人情業業皆有憂葵恤緯之慮時無星官厯翁
考歩推賾庸詎知非入¶元復元之際乎
　　趙丞相除拜¶
紹熈五年七月十六日宣麻制以太中大夫知樞密院
事趙汝愚爲特進右丞相議者或¶謂國朝無宗室宰相
且轉官九級非故事趙上<md:KR3j0038_SBCK_043-7b>¶章力辭不肯入都堂涖職越
六日詔改除樞密使依宰臣超三官又二日制除正議
大夫¶樞密使邁攷按故實宣和二年王黼自通議大夫
<pb:KR3j0038_WYG_042-13a>
中書侍郎拜特進少宰凡遷八官黼受之¶靖康元年吳
敏自中大夫知樞密院拜銀青光禄大夫少宰亦遷八
官敏辤之但以通議¶就職秦檜當國以其子熺爲中大
夫知樞密院已而除觀文殿學士恩數如右僕射遂暗¶
轉通奉大夫踰年加大學士徑超七秩爲特進熺處之
不疑舍此三人外蓋未之有若自¶宰相改樞密使唯夏
竦一人是時以陳執中爲昭文相竦爲集賢相御史言
竦向在陜西¶與執中議論不協不可同寅政地於是貼
<pb:KR3j0038_WYG_042-13b>
麻改命而初制不出今汝愚先報相麻後報樞¶制乃是
經日已乆因固辭以然又按國史明道二年宰臣張士
遜樞密使楊崇勲¶同日罷士遜以左僕射判河南府崇
勲以節度使平章事判許州明日入謝崇勲班居上<md:KR3j0038_SBCK_043-8a>¶仁
宗問之士遜奏曰崇勲係使相臣官只僕射當在下即
再鎻院以士遜爲使相是時學¶士盛度當制猶用士遜
作相銜論者非之謂應用僕射河南爲前銜也乾道二
年葉顒以¶前參知政事召還爲知樞密院未受告而拜
<pb:KR3j0038_WYG_042-14a>
左相邁當制以新除知樞密院結銜今汝愚拜¶相宣麻
已閱八日故稱新除特進右丞相二者皆是也¶
　　唐昭宗恤録儒士
唐昭宗光化三年十二月左補闕韋莊奏詞¶人才子時
有遺賢不霑一命於聖明没作千年之恨骨據臣所知
則有李賀皇甫松李羣¶玉陸龜&KR0170;趙光逺温庭筠劉徳
仁陸逵傅錫平曾賈島劉稚珪羅鄴方干俱無顯過皆
有¶奇才麗句淸詞徧在詞人之口銜寃抱恨竟爲冥路
<pb:KR3j0038_WYG_042-14b>
之塵伏望追賜進士及第各贈補闕¶拾遺見存唯羅隱
一人亦乞特賜科名録升三署勑奬莊而令中書門下
詳酌處分次年<md:KR3j0038_SBCK_043-8b>¶天復元年赦文又令中書門下選擇新
及第進士中有乆在名塲才沾科級年齒已高者¶不拘
常例各授一官於是禮部侍郎杜徳祥奏揀到新及第
進士陳光問年六十九曹松¶年五十四王希羽年七十
三劉象年七十柯崇年六十四鄭希顏年五十九詔光
問松希¶羽可秘書省正字象崇希顏可太子挍書按登
<pb:KR3j0038_WYG_042-15a>
科記是年進士二十六人光問第四松第¶八希羽第十
二崇象希顏居末級昭宗當斯時離亂極矣尚能眷眷
於寒儒其可書也摭¶言云上新平内難聞放新進士喜
甚特勑授官制詞曰念爾登科之際當予反正之年宜
降¶異恩各膺寵命時謂此舉爲五老牓¶
　
　
　
<pb:KR3j0038_WYG_042-15b>
　
　
　
　
　
　
　
　容齋三筆卷七¶
<md:KR3j0038_SBCK_044-1a>¶
<pb:KR3j0038_WYG_043-1a>
欽定四庫全書
　容齋三筆卷八(五則/)¶　　　　宋　洪邁　撰
　　徽宗薦嚴䟽文
徽宗以紹興乙卯嵗升遐時忠宣公奉使未¶反命滯留
冷山遣使臣沈珍往燕山建道塲於開泰寺作功徳䟽
曰千嵗厭世莫遂乘雲¶之僊四海遏音同深䘮考之戚
況故宫為禾黍改館徒饋於泰牢新廟游衣冠招䰟漫
歌¶於楚此雖置河東之賦莫止江南之哀遺民失望而
<pb:KR3j0038_WYG_043-1b>
痛心孤臣久縶惟歐血伏願盛徳之¶祀𫝊百世以彌昌
在天之靈繼三后而不朽北人讀之亦墮淚爭相傳誦
其後梓宫南還¶公已徙燕率故臣之不忘國恩者出迎
於城北搏膺大慟虜俗最重忠義不以為罪也¶
　　忠宣公謝表
建炎三年先忠宣公銜命使北方以淮甸賊¶蠭起除兼
淮南京東等路撫諭使俾李成以兵䕶至南京公遣書
抵成成方與耿堅圍楚<md:KR3j0038_SBCK_044-1b>¶州答書曰汴涸虹有紅巾非五
<pb:KR3j0038_WYG_043-2a>
千騎不可往軍食絶不克唯命公隂遣客說堅堅强成
歛兵公行未至泗諜云有迎騎甲而來副使龔璹憚之
送兵亦不肯前遂返斾即上䟽言李成以餽餉稽緩有
引衆納命建康之語今靳賽薛慶方横萬一三叛連衡
何以待之方含垢養晦之時宜選辯士諭意優加撫納
䟽奏髙宗即遣使撫諭成給米五萬斛初公戒所遣持
奏吏須䟽從中出乃詣政事堂白副封時方禁直逹忤
宰輔意以託事滯留為罪特貶兩秩而許出滁陽路紹
<pb:KR3j0038_WYG_043-2b>
興十三年使回始復元官時已出知饒州命予作謝表
直敘其故曰論事見從猶獲稽留之戾出疆滋久屢沾
曠蕩之恩始拜明綸得仍舊秩伏念臣頃繇乏使不敢
辭難值三盜之連衡阻兩淮而荐食深虞猖獗之患或
起呼吸之間輒露便宜冀加勤䘏雖璽書賜報樂聞充
國之建言而吏議不容見謂陳湯之生事虧除官簿緜
歴嵗
