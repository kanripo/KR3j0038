# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:35.526455
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 43
#+PROPERTY: FILE SB07n0611-043容齋三筆-卷七.
<pb:KR3j0038_SBCK_043-1a>¶
容齋三筆卷第七(十四則)¶
(執政辤轉官/眞宗天禧元年合𥙊天地禮畢推恩百僚宰)¶
(相以下遷官一等時參知政事三人陳彭年/自刑部侍郎遷兵部王曽自左諌議大夫遷)¶
(給事中張知白自給事中遷工部侍郎而知/白獨豤辤數四上敷諭終不能奪王曽聞之)¶
(亦乞&KR0230;恩命上曰知白無他意但以卿爲諌/議大夫班在上已爲給事中在下所以固辤)¶
(欲品秩有序爾於是從知白所請而優加名/數進階金紫光禄大夫併賜功臣爵邑元祐)¶
(三年四月宰執七人自文彦博仍前太師外/右僕射吕公著除司空同平章軍國事中書)¶
(侍郎吕大防除左僕射同知樞密院范純仁/除右僕射尚書左丞劉摯除中書侍郎右丞)¶
(王存除左丞唯知樞密院安燾不遷乃自正/議大夫特轉右光禄燾上章辤令學士院降)¶
<pb:KR3j0038_SBCK_043-1b>¶
(詔不允學士蘇軾以爲朝廷豈以執政六人/五人進用故加遷秩以慰其心旣無授受之)¶
(名僅似姑息之政欲奉命草詔不知所以爲/詞伏望從其所請)¶
(御寳批可且用一意度作不許詔書進入燾/竟辤始免紹興三十一年陳康伯自右相拜)¶
(左相朱倬自參政拜右相時葉義問知樞密/院元居倬上不得遷朝論謂宜進爲使學士)¶
(何溥靣受草制之旨曽以爲言/高宗不許紹熈五年七月)¶
(主上登極拜知樞密院趙汝愚爲右相參政/陳騤除知院同知院事余端禮除參政而左)¶
(丞相留正以少保進少傅乃係特遷且非覃/恩正固辭乃止)¶
(宗室補官/壽皇聖帝登極赧恩凡宗子不以服屬逺近)¶
(人數多少其曽𫉬文解兩次者並直赴殿試/略通文墨者所在州量試即&KR0024;承信郎由是)¶
<pb:KR3j0038_SBCK_043-2a>¶
(入仕者過千人以上淳熈十六年二月紹熈/五年七月二赦皆然故皇族得官不可以數)¶
(計偶閱唐昭宗實録載一事云宗正少卿李/克助奏准去年十一月赦書皇三等以上親)¶
(無官者毎父下放一人出身皇五等以上親/未有出身陪位者與出身寺司起請承前舊)¶
(例九廟子孫陪位者毎父下放一人出身共/放三百八十人其諸房宗室等各赴陪位納)¶
(到文狀共一千二十七人除元不赴陪位及/不納到狀及違寺司條流不取宗室充係落)¶
(下外係三百八十人合放出身勑准赦書處/分予案昭宗以文德元年即位次年十一月)¶
(南郊禮畢肆赦其文略云皇三等以上親委/中書門下各擇有才行者量與改官無官者)¶
(毎父下放一人出身皇五等以上親未有出/身陪位者與出身然則亦有三等五等親陪)¶
(位與不陪位之差别也/孫宣公諌封禪等)¶
<pb:KR3j0038_SBCK_043-2b>¶
(景德祥符之閒北戎結好宇内乂寜一時邪/䛕之臣唱爲瑞應祺祥以罔明主王欽若陳)¶
(彭年軰實主張之天書旣降於是東封西祀/太清之行以次丕講滿朝𦒿老方正之士鮮)¶
(有肯啓昌言以遏其姦熖雖冦萊公亦爲之/而孫宣公奭獨上䟽爭救于再于三眞録出)¶
(於欽&KR0002;提綱故不能盡載以故後人罕稱之/予略摘其大槩紀於此一章論西祀曰汾隂)¶
(后土事不經見漢都雍去汾隂至近河東者/唐王業所起之地且又都雍故武帝明皇行)¶
(之今陛下經重關越險阻逺離京師根本之/固其爲不可甚矣古者聖王先成民而後致)¶
(力於神今土木之功累年未息水旱作沴饑/饉居多乃欲勞民事神神其享之乎明皇嬖)¶
(寵害政姦佞當塗以至身播國屯今議者引/開元故事以爲盛烈臣切不取今之姦臣以)¶
(先帝詔停封禪故贊陛下以爲繼承先志且/先帝欲北平幽朔西取繼遷則未嘗獻一謀)¶
<pb:KR3j0038_SBCK_043-3a>¶
(畫一䇿以佐陛下而乃卑辭重幣求和於契/丹蹙國縻爵姑息於保吉謂主辱臣死爲空)¶
(言以誣下罔上爲巳任撰造祥瑞假託&KR0017;神/&KR0138;畢東封便議西幸以祖宗艱難之業爲佞)¶
(邪僥倖之資臣所以長歎而痛哭也二章論/爭言符瑞曰今野鵰山鹿並形奏簡秋旱冬)¶
(雷率皆稱賀將以欺上天則上天不可欺將/以愚下民則下民不可愚將以惑後世則後)¶
(世必不信腹非竊笑有識盡然三章論將幸/亳州曰)¶
(國家近日多效唐明皇所爲且明皇非令德/之君觀其禍敗足爲深戒而陛下反希慕之)¶
(近臣知而不諌得非姦佞乎明皇奔至馬嵬/楊國忠旣誅乃諭軍士曰朕識理不明&KR0009;任)¶
(失所近亦覺寤然則巳晚矣陛下宜早覺寤/斥逺邪佞不襲危亂之迹社稷之福也四章)¶
(論朱能天書曰姦憸小人妄言符瑞而陛下/崇信之屈至尊以迎拜歸祕殿以奉安百僚)¶
<pb:KR3j0038_SBCK_043-3b>¶
(黎庶痛心疾首反脣腹非不敢直言臣不避/死亡之誅聽之罪之惟在聖斷昔漢文成五)¶
(利妄言不讎漢武誅之/先帝時侯莫陳利用方術姦發誅於鄭州唐)¶
(明皇得靈符寳劵皆王鉷田同秀等所爲不/能顯戮今日見老君於閣上明日見老君於)¶
(山中大臣尸禄以將迎端士畏威而緘黙及/禄山兆亂輔國刼遷大命旣傾前功併棄今)¶
(朱能所爲是已願逺思漢武之雄材近法/先帝之英斷中鍳明皇之召禍庶幾災害不)¶
(生禍亂不作奭之論諌雖魏鄭公陸宣公不/能過也)¶
(赦恩爲害/赦過宥罪自古不廢然行之太頻則惠姦長)¶
(惡引小人於大譴之域其爲害固不勝言矣/唐莊宗同光二年大赦前云罪無輕重常赦)¶
(所不原者咸赦除之而又曰十惡五逆屠牛/鑄錢故殺人合造毒藥持仗行刼官典犯贓)¶
<pb:KR3j0038_SBCK_043-4a>¶
(不在此限此制正得其中當亂離之朝乃能/如是亦可取也而今時或不然)¶
(代宗崇尚釋氏/唐代宗好祠祀未甚重佛元載王縉杜鴻漸)¶
(爲相三人皆好佛上嘗問以佛言報應果爲/有無載等奏國家運祚靈長非宿植福業何)¶
(以致之福業已定雖時有小災終不能爲害/所以安史有子禍僕固病死回紇吐蕃不戰)¶
(而退此皆非人力所及上由是深信之常於/禁中飯僧有寇至則令僧講仁王經以禳之)¶
(宼去則厚加賞賜胡僧不空官至卿&KR0101;爵爲/國公出入禁闥𫝑移權貴此唐史所載也予)¶
(家有嚴郢撰三藏和尚碑徐季海書乃不空/也云西域人氏族不聞於中夏玄肅代三朝)¶
(皆爲國師代宗初以特進大鴻臚襃表之及/示疾又就卧内加開府儀同三司肅國公旣)¶
(亡廢朝三日贈司空其恩禮之寵如此同時/又有僧大濟爲帝常脩功德至殿中&KR0101;贈其)¶
<pb:KR3j0038_SBCK_043-4b>¶
(父惠恭兖州刺史官爲營辨葬事有勑葬碑/今存時兵革未盡息元勲宿將賞功賦職不)¶
(過以此處之顧施之一僧繆濫甚矣/光武符堅)¶
(漢光武建武三十年群臣請封禪泰山詔曰/即位三十年百姓怨氣滿腹吾誰欺欺天乎)¶
(&KR0002;郡縣逺遣吏上壽盛稱虚美必髠令屯田/於是羣臣不敢復言其英斷如此然財二年)¶
(閒乃因讀河圗㑹昌符詔索河雒䜟文言九/世當封禪者遂爲東封之舉可謂自相矛盾)¶
(矣符堅禁圖䜟之學尚書郎王佩讀䜟堅殺/之學䜟者遂絶及季年爲慕容氏所困於長)¶
(安自讀䜟書云帝出五將乆長得乃出奔五/將山甫至而爲姚萇所執始禁人爲䜟學終)¶
(乃以此喪身亡國乆長得之兆豈非言乆當/爲姚萇所得乎又姚與遥同亦乆也光武與)¶
(堅非可同日語特其事偶可議云/周武帝宣帝)¶
<pb:KR3j0038_SBCK_043-5a>¶
(周武帝平齊中原盡入輿地陳國不足平也/而雅志節儉至是愈篤後宫唯置妃二人世)¶
(婦三人御妻三人則其下保林良使軰度不/過數十耳一傳而至宣帝奢&KR0075;酣縱自比於)¶
(天廣搜美女以實後宫儀同以上女不許輙/嫁遂同時立五皇后父子之賢否不同一至)¶
(於此/唐觀察使)¶
(唐丗於諸道置按察使後改爲采訪處置使/治於所部之大郡旣又改爲觀察其有戎旅)¶
(之地即置節度使分天下爲四十餘道大者/十餘州小者二三州但令訪察善惡舉其大)¶
(綱然兵甲財賦民俗之事無所不領謂之都/府權𫝑不勝其重能生殺人或專私其所領)¶
(州而虐視支郡元結爲道州刺史作春陵行/以爲諸使誅求符牒二百餘通又作賊退示)¶
(官吏一篇以爲忍苦裒歛陽城守道州賦稅/不時觀察使數誚責又遣判官督賦城自囚)¶
<pb:KR3j0038_SBCK_043-5b>¶
(於獄判官去復遣官來按舉韓愈送許郢州/序云爲刺史者&KR0106;私於其民不以實應乎府)¶
(爲觀察使者常急於其賦不以情信乎州財/巳竭而歛不休人巳窮而賦愈急韓臯爲浙)¶
(西觀察使封杖決安吉令孫澥至死一時所/行大抵𩔖此然毎道不過一使臨之耳今之)¶
(州郡控制按刺者率五六人而臺省不預毀/譽善否隨其意好又非唐日一觀察使比也)¶
(冗濫除官/自漢以來官曹冗濫之極者如更始竈下養)¶
(中郎將爛羊頭關内侯晉趙王倫貂不足狗/尾續北史周世貟外常侍道上比肩唐武后)¶
(補闕連車拾遺平斗之諺皆顯顯著見者中/葉以後尤爲泛濫張廵在雍丘才領一縣千)¶
(兵而大將六人官皆開府特進然則大將軍/告身愽一醉誠有之矣德宗避難於奉天渾)¶
(瑊之童奴曰黄芩力戰即封勃海郡王至於/僖昭之世遂有捉船郭使君看馬李僕射周)¶
<pb:KR3j0038_SBCK_043-6a>¶
(行逢據湖湘境内有漫天司空遍地太保之/譏李茂正在鳯翔内外持管籥者亦呼爲司)¶
(空太保韋莊浣花集有贈僕者楊金詩云半/年勤苦葺荒居不獨單寒腹亦虚努力且爲)¶
(田舎客它年爲爾覔金魚是時人奴腰金曵/紫者蓋不難致也)¶
(節度使稱太尉/唐節度使帶檢校官其初只左右散&KR0016;常侍)¶
(如李愬在唐鄧時所稱者也後乃轉尚書及/僕射司空司徒能至此者蓋少僖昭以降藩)¶
(鎭盛彊武夫得志&KR0138;建節龯其資級已高於/是復升太保太傅太尉其上惟有太師故將)¶
(帥悉稱太尉元豐定官制尚如舊貫崇寜中/改三公爲少師少傅少保而以太尉爲武階)¶
(之冠以是凡管軍者猶悉稱之紹興閒葉夢/得自觀文殿學士張澄自端明殿學士皆拜)¶
(節度葉嘗任執政以暮年擁旄爲儒者之榮/自稱葉太尉張微時用鄧洵武給使恩出身)¶
<pb:KR3j0038_SBCK_043-6b>¶
(羞爲武職但稱尚書如故其相反如此/五代濫刑)¶
(五代之際時君以殺爲嬉視人命如草芥唐/明宗頗有仁心獨能斟酌悛救天成三年京)¶
(師廵檢軍使渾公兒口奏有百姓二人以竹/竿習戰𨷖之事帝即傳宣令付石敬瑭處置)¶
(敬瑭殺之次日樞宻使安重誨敷奏方知悉/是㓜童爲戯下詔自咎以爲失刑減常膳十)¶
(日以謝幽寃罰敬瑭一月俸渾公兒削官杖/&KR0387;配流登州小兒骨肉賜絹五十匹粟夌各)¶
(百碩便令如法埋葬仍戒諸道州府凡有極/刑並須子細裁遣此事見舊五代史新書去)¶
(之/太一推筭)¶
(熈寜六年司天中官正周琮言據太一經推/筭熈寜七年甲寅歳太一陽九百六之數至)¶
(是年復元之初故經言太歳有陽九之災太/一有百六之厄皆在入元之終或復元之&KR0004;)¶
<pb:KR3j0038_SBCK_043-7a>¶
(陽九百六當癸丑甲寅之歳爲災厄之㑹而/得五福太一移入中都可以消災爲祥&KR0060;詳)¶
(五福太一自雍熈甲申歳入東南巽宫故修/東太一宫于蘇村天聖已巳歳入西南坤位)¶
(故修西太一宫于八角鎭朢稽詳故事崇建/宫宇詔度地于集禧觀之東於是爲中太一)¶
(宫時王安石擅國盡變亂祖宗法度爲宗社/之禍蓋自此始雖太一照臨亦不能救也紹)¶
(熈四年癸丑五年甲寅朝廷之閒殊爲多事/壽皇聖帝厭代)¶
(泰安以乆疾退處人情業業皆有憂葵恤緯/之慮時無星官曆翁考歩推𧷤庸詎知非入)¶
(元復元之際乎/趙丞相除拜)¶
(紹熈五年七月十六日宣麻制以太中大夫/知樞宻院事趙汝愚爲特進右丞相議者或)¶
(謂/國朝無宗室宰相且轉官九級非故事趙上)¶
<pb:KR3j0038_SBCK_043-7b>¶
(章力辭不肯入都堂涖職越六日詔改除樞/密使依宰臣超三官又二日制除正議大夫)¶
(樞密使攷按故實宣和二年王黼自通議大/夫中書侍郎拜特進少宰凡遷八官黼受之)¶
(靖康元年呉敏自中大夫知樞宻院拜銀青/光禄大夫少宰亦遷八官敏辭之但以通議)¶
(就職秦檜當國以其子熺爲中大夫知樞密/院巳而除觀文殿學士恩數如右僕射遂暗)¶
(轉通奉大夫踰年加大學士徑超七秩爲特/進熺處之不疑捨此三人外蓋未之有若自)¶
(宰相改樞密使唯夏竦一人是時以陳執中/爲昭文相竦爲集賢相御史言竦向在陜西)¶
(與執中議論不恊不可同寅政地於是貼麻/改命而初制不出今汝愚先報相麻後報樞)¶
(制乃是經日巳乆因固辭以然又桉/國史明道二年宰臣張士遜樞宻使楊崇勲)¶
(同日罷士遜以左僕射判河南府崇勲以節/度使平章事判許州明日入謝崇勲班居上)¶
<pb:KR3j0038_SBCK_043-8a>¶
(仁宗問之士遜奏曰崇勲係使相臣官只僕/射當在下即再鎻院以士遜爲使相是時學)¶
(士盛度當制猶用士遜作相銜論者非之謂/應用僕射河南爲前銜也乾道二年葉顒以)¶
(前參知政事召還爲知樞密院未受告而拜/左相當制以新除知樞密院結銜今汝愚拜)¶
(相宣麻巳閱八日故稱新除特進右丞相二/者皆是也)¶
(唐昭宗恤録儒士/唐昭宗光化三年十二月左補闕韋莊奏詞)¶
(人才子時有遺賢不霑一命於聖明没作千/年之恨骨據臣所知則有李賀皇甫松李羣)¶
(玉陸龜蒙趙光逺温廷筠劉德仁陸逵傅錫/平曽賈島劉稚珪羅鄴方干俱無顯過皆有)¶
(竒才麗句清詞徧在詞人之口衘寃抱恨竟/爲&KR0115;路之塵伏望追賜進士及第各贈補闕)¶
(拾遺見存唯羅隱一人亦乞特賜科名録升/三署勑&KR0324;莊而令中書門下詳酌處分次年)¶
<pb:KR3j0038_SBCK_043-8b>¶
(天復元年赦文又令中書門下選擇新及第/進士中有乆在名場才沾科級年齒巳高者)¶
(不拘常例各授一官於是禮部侍郎杜德祥/奏㨂到新及第進士陳光問年六十九曹松)¶
(年五十四王希羽年七十三劉象年七十柯/崇年六十四鄭希顔年五十九詔光問松希)¶
(羽可祕書省正字象崇希顔可太子校書案/登科記是年進士二十六人光問第四松第)¶
(八希羽第十二崇象希顔居末級昭宗當斯/時離亂極矣尚能眷眷於寒儒其可書也摭)¶
(言云上新平内難聞放新進士喜甚特授官/制詞曰念爾登科之際當予反正之年宜降)¶
(異恩各膺寵命時謂此舉爲五老牓)¶
容齋三筆卷第七(終)¶
