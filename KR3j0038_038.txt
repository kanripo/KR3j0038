# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:30
#+PROPERTY: JUAN 38


二(十六/則)¶　　　　宋　洪邁　撰
　　漢宣帝不用儒
漢宣帝不好儒至云俗儒不逹時宜好是古¶非今使人
眩於名實不知所守何足委任匡衡爲平原文學學者
多上書薦衡經明當世¶少雙不宜在逺方事下蕭望之
梁邱賀望之奏衡經學精習說有師道可觀覽宣帝不
甚¶用儒遣衡歸故官司馬温公謂俗儒誠不可與爲治
<pb:KR3j0038_WYG_037-1b>
獨不可求眞儒而用之乎且是古非¶今之說秦始皇李
斯所禁也何爲而効之邪旣不用儒生而專委中書宦
官宏恭石顯因¶以擅政事卒爲後世之禍人主心術可
不戒哉¶
　　國家府庫
眞宗嗣位之初有司所上天下每歳賦入大¶數是時至
道三年也凡收榖二千一百七十萬碩錢四百六十五
萬貫絹紬一百九十萬<md:KR3j0038_SBCK_038-1b>¶匹絲綿六百五十八萬兩茶四
<pb:KR3j0038_WYG_037-2a>
十九萬斤黃蠟三十萬斤自後多寡不常然大略具此
方¶國家全盛民力充足故於征輸未能爲害今之事力
與昔者不可同日而語所謂緍錢之¶入殆過十倍民日
削月朘未知救弊之術爲可慮耳黃蠟一項今不聞有
此數¶
　　劉項成敗
漢高帝項羽起兵之始相與北面共事懷王¶及入關破
秦子嬰出降諸將或言誅秦王高帝曰始懷王遣我固
<pb:KR3j0038_WYG_037-2b>
以能寛容且人已服降¶殺之不祥乃以屬吏至羽則不
然旣殺子嬰屠咸陽使人致命於懷王王使如初約先
入¶關者王其地羽廼曰懷王者吾家武信君所立耳非
有功伐何以得顓主約今定天下皆¶將相諸君與籍力
也懷王亡功固當分其地而王之於是陽尊王爲義帝
卒至殺之觀此¶二事高帝旣成功猶敬佩王之戒羽背
主約其末至於如此成敗之端不待智者而後知<md:KR3j0038_SBCK_038-2a>¶也高
帝微時嘗繇咸陽縱觀秦皇帝喟然太息曰大丈夫當
<pb:KR3j0038_WYG_037-3a>
如此矣至羽觀始皇則曰彼¶可取而代也雖史家所載
容有文飾然其大㫖固可見云¶
　　占術致禍
吉凶禍福之事蓋未嘗不先見其祥然固有¶知之信之
而翻取殺身亡族之害者漢昭帝時昌邑石自立上林
僵柳復起蟲食葉曰公¶孫病已立眭孟上書言當有從
匹夫爲天子者勸帝索賢人而䄠位孟坐祅言誅而其
應¶乃在孝宣正名病已哀帝時夏賀良以爲漢歴中衰
<pb:KR3j0038_WYG_037-3b>
當更受命遂有陳聖劉太平皇帝之¶事賀良坐不道誅
及王莽簒竊自謂陳後而光武實應之宋文帝時孔熈
先以天文圖䜟¶知帝必以非道晏駕由骨肉相殘江州
當出天子遂謀大逆欲奉江州刺史彭城王義康¶熈先
旣誅義康亦被害而帝竟有子禍孝武帝乃以江州起
兵而即尊位薄姬在魏王豹<md:KR3j0038_SBCK_038-2b>¶宫許負相之當生天子豹
聞言心喜因背漢致夷滅而其應乃在漢文帝唐李錡
據潤州¶反有相者言丹陽鄭氏女當生天子錡聞之納
<pb:KR3j0038_WYG_037-4a>
爲侍人錡敗没入掖庭得幸憲宗而生宣¶宗五代李守
正爲河中節度使有術者善聽人聲聞其子婦符氏聲
驚曰此天下之母也¶守正曰吾婦猶爲天下母吾取天
下復何疑哉於是決反已而覆亡而符氏乃爲周世宗¶
后
　　絳侯萊公¶
漢周勃誅諸吕立文帝以安劉氏及爲丞相朝罷趨出
意得甚上禮之恭常目送之爰盎¶進曰丞相何如人也
<pb:KR3j0038_WYG_037-4b>
上曰社稷臣盎曰絳侯所謂功臣非社稷臣社稷臣主
在與在主亡¶與亡方吕后時諸吕用事擅相王絳侯爲
太尉本兵柄弗能正吕后崩大臣相與共誅諸¶吕太尉
主兵適會其成功所謂功臣非社稷臣丞相如有驕主
色陛下謙遜臣主失禮竊<md:KR3j0038_SBCK_038-3a>¶爲陛下弗取也後朝上益莊
丞相益畏乆之勃遂有逮繫廷尉之禍幾於不免寇萊
公決¶澶淵之策眞宗待之極厚王欽若深害之一日會
朝凖¶先退欽若進曰陛下敬畏宼凖爲其有社稷功邪
<pb:KR3j0038_WYG_037-5a>
上曰然欽若曰臣不意陛下出此言澶¶淵之役不以爲
恥而謂凖有社稷功何也上愕然曰何故對曰城下之
盟雖春秋時小國¶猶恥之今以萬乘之貴而爲此舉是
盟於城下也其何恥如之上愀然不能答由是顧凖¶稍
衰旋即罷相終海康之貶嗚呼絳侯萊公之功揭若日
月而盎與欽若以從容一言移¶兩明主意訖致二人於
罪斥讒言罔極吁可畏哉¶
　　無名殺臣下
<pb:KR3j0038_WYG_037-5b>
傳曰欲加之罪其無辭乎古者置人於死地¶必求其所
以死然固有無罪殺之而必爲之名者張湯爲漢武造
白鹿皮幣大農顏異以<md:KR3j0038_SBCK_038-3b>¶爲本末不相稱天子不悅湯又
與異有隙異與客語初令下有不便者異不應微反脣
湯¶奏當異九卿見令不便不入言而腹非論死自是後
有腹非之法曹操始用崔琰後爲人¶所譖罰爲徒隸使
人視之詞色不撓操令曰琰雖見刑而對賔客虬須直
視若有所瞋遂¶賜琰死隋煬帝殺高熲之後議新令乆
<pb:KR3j0038_WYG_037-6a>
不決薛道衡謂朝士曰向使高熲不死令決當乆¶行有
人奏之帝怒付執法者推之裴藴奏道衡有無君之心
推惡於國妄造禍端論其罪¶名似如隱昧原其情意深
爲悖逆帝曰公論其逆妙體本心遂令自盡寃哉此三
臣之死¶也
　　平天冠¶
祭服之冕自天子至于下士執事者皆服之特以梁數
及旒之多少爲别俗呼爲平天冠¶蓋指言至尊乃得用
<pb:KR3j0038_WYG_037-6b>
范純禮知開封府中㫖鞠淳澤村民謀逆事審其故乃
嘗入戲塲觀<md:KR3j0038_SBCK_038-4a>¶優歸塗見匠者作桶取而戴於首曰與劉
先主如何遂爲匠擒明日入對¶徽宗問何以處對曰愚
人村野無所知若以叛逆蔽罪恐辜好生之徳以不應
爲杖之足¶矣按後漢輿服志蔡邕注冕冠曰鄙人不識
謂之平天冠然則其名之傳乆矣¶
　　介推寒食
左傳晉文公反國賞從亡者介之推不言禄¶禄亦弗及
<pb:KR3j0038_WYG_037-7a>
推遂與母偕隱而死晉侯求之不獲以緜上爲之田曰
以志吾過緜上者西河¶介休縣地也其事始末只如此
史記則曰子推從者書宫門有一蛇獨怨之語文公見
其¶書使人召之則亡聞其入緜上山中於是環山封之
名曰介山雖與左傳稍異而大略亦¶同至劉向新序始
云子推怨於無爵齒去而之介山之上文公待之不肯
出以謂焚其山¶宜出遂不出而焚死是後雜傳記如汝
南先賢傳則云太原舊俗以介子推焚骸一月寒<md:KR3j0038_SBCK_038-4b>¶食鄴
<pb:KR3j0038_WYG_037-7b>
中記云并州俗冬至後一百五日爲子推斷火冷食三
日魏武帝以太原上黨西河¶鴈門皆沍寒之地令人不
得寒食亦爲冬至後百有五日也按後漢周舉傳云太
原一郡¶舊俗以介子推焚骸有龍忌之禁至其亡月咸
言神靈不樂舉火由是士民每冬中輒一¶月寒食莫敢
煙爨舉爲并州刺史乃作吊書置子推廟言盛冬去火
殘損民命非賢者之¶意宣示愚民使還温食於是衆惑
稍解風俗頗革然則所謂寒食乃是冬中非今節令二
<pb:KR3j0038_WYG_037-8a>
三月閒也
　　進士訴黜落¶
天禧三年京西轉運使胡則言滑州進士楊世質等訴
本州黜落即取元試卷付許州通¶判崔立看詳立以爲
世質等所試不至紕繆已牒滑州依例解發詔轉運司
具析不先奏¶裁直令解發縁由以聞其試卷仰本州繳
進世質等仍未得解發及取到試卷詔貢院定<md:KR3j0038_SBCK_038-5a>¶奪乃言
詞理低次不合充薦復黜之而劾胡則崔立之罪蓋是
<pb:KR3j0038_WYG_037-8b>
時貢舉條制猶未堅定故¶有被黜而來訴其枉者至於
省試亦然如葉齊之類由此登第後來無此風矣¶
　　後漢書載班固文
班固著漢書制作之工如英莖咸韶音節超¶詣後之爲
史者莫能及其髣髴可謂盡善矣然至後漢中所載固
之文章斷然如出兩手¶觀謝夷吾傳云第五倫爲司徒
使固作奏薦之其辭至有才兼四科行包九徳之語其
他¶比喻引稷契咎繇傅說伊吕周召管晏此爲一人之
<pb:KR3j0038_WYG_037-9a>
身而唐虞商周聖賢之盛者皆無以¶過而夷吾乃在方
術傳中所學者風角占候而已固之言一何太過歟¶
　　趙充國馬援
前漢先零羌犯塞趙充國平之初置金城屬¶國以處降
羌西邊遂定成帝命揚雄頌其圖畫至比周之方虎後
漢光武時西羌入居塞<md:KR3j0038_SBCK_038-5b>¶内來歙奏言隴西侵殘非馬援
莫能定乃拜援太守追討之羌來和親於是隴右淸靜
而¶自永平以後訖于靈帝十世之閒羌患未嘗少息故
<pb:KR3j0038_WYG_037-9b>
范曄著論以爲二漢御戎之方爲失¶其本先零侵境趙
充國遷之内地當煎作過馬文淵徙之三輔貪其暫安
之埶信其馴服¶之情計日用之權宜忘經世之逺略豈
夫識微者之爲乎援徙當煎於三輔不見其事西¶羌傳
云援破降先零徙置天水隴西扶風三郡事已具援傳
然援本傳蓋無其語唯段紀¶明與張英爭討東羌奏䟽
正謂趙馬之失至今爲梗充國文淵爲漢名臣段貶之
如此故¶曄據而用之豈其然乎
<pb:KR3j0038_WYG_037-10a>
　　漢人希姓¶
兩漢書所載人姓氏有後世不著見者甚多漫紀于此
以助氏族書之脫遺複姓如公上¶不害合傅胡害室中
同昭渉掉尾單父右軍陽城延息夫躬游水發根吾邱
壽王落下閎<md:KR3j0038_SBCK_038-6a>¶梁邱賀五鹿充宗公户滿意堂谿惠申章
昌浩星賜闕門慶忌安國少季馬適建都尉朝¶母將隆
紅陽長仲烏氏嬴周陽由勝屠公母鹽氏歐侯氏士孫
喜索盧恢屠門少瓜田儀¶工師喜駮馬少伯公乘歙鮭
<pb:KR3j0038_WYG_037-10b>
陽鴻弓里游公沙穆胡母班周生豐友通期公緒恭公
族進¶階水邱岑叔先雄單姓如繒賀蟲逹靈常賁赫其
石旅卿祕彭祖革朱樛樂冷豐冥都澓¶中翁蒯徹直不
疑閎孺使樂成桮育制氏猗頓義縱雋不疑疏廣云敞
枚乘終軍鹵公孺¶食子公馯臂倗宗衡胡乘宏蕑卿快
欽所忠假倉眭孟䠠惲塗惲射姓后倉姓偉如氏苴¶氏
百政免公髮福質氏濁賢稽發萭章瞷氏佗羽繡君賔
漕中叔栩丹帛敞遲昭平汝臣¶駒幾稱忠逯普臺崇沐
<pb:KR3j0038_WYG_037-11a>
茂匽氏勞丙抗徐闕宣沮儁卑整編訢亶誦尋穆夜龍
弓林行廵¶祋諷角閎芳丹堅鐔錫光傜偉重異力子都
維汜詩索繇延夷長公防廣鐔顯移良緱玉<md:KR3j0038_SBCK_038-6b>¶蕃嚮渠穆
臨孝存脂習笮融茨充處興興渠具爰諒輔騰是卿仲
遼謁煥矯眞晃華洼丹¶禰衡
　　絳灌¶
漢書陳平傳絳灌等讒平顏師古注云舊說云絳絳侯
周勃也灌灌嬰也而楚漢春秋高¶祖之臣别有絳灌疑
<pb:KR3j0038_WYG_037-11b>
昧之文不可據也賈誼傳絳灌東陽侯之屬盡害之注
亦以爲勃嬰¶按史記陳平世家曰絳侯灌嬰等咸讒平
則其爲兩人明甚師古不必爲疑辭也楚漢春¶秋陸賈
所作皆書當時事而所言多與史不合師古蓋屢辨之
矣史漢外戚竇皇后傳實¶書絳侯灌將軍此最的證也
夏侯嬰爲滕令故稱滕公而史并灌嬰書爲滕灌賈誼
所稱¶亦然甚與絳灌相類楚漢春秋一書今不復見李
善注文選劉歆移博士書云楚漢春秋¶曰漢已定天下
<pb:KR3j0038_WYG_037-12a>
論羣臣破敵禽將活死不衰絳灌樊噲是也功成名立
臣爲爪牙世世相<md:KR3j0038_SBCK_038-7a>¶屬百出無邪絳侯周勃是也然則絳
灌自一人非絳侯與灌嬰師古所謂疑昧之文者此¶耳
張耳歸漢即立爲趙王子敖廢爲侯敖子偃嘗爲魯王
文帝封爲南宫侯而楚漢春秋¶有南宫侯張耳淮陰舍
人告韓信反史記表云欒說漢表云樂說而楚漢以爲
謝公其誤¶可見
　　題詠絶唱
<pb:KR3j0038_WYG_037-12b>
錢伸仲大夫於錫山所居漆塘村作四亭自其先人已
有卜築之意而不克就故名曰遂¶初先壠在其上名曰
望雲種桃數百千株名曰芳美鑿地涌泉或以爲與惠
山泉同味名¶曰通惠求詩於一時名流自葛魯卿汪彥
章孫仲益旣各極其妙而母舅蔡載天任四絶¶獨擅塲
遂初亭曰結廬傍林泉偶與初心期佳處時自領未應
魚鳥知望雲亭曰白雲來¶何時英英冠山椒西風莫吹
去使我心揺揺芳美亭曰高人不惜地自種無邊春莫
<pb:KR3j0038_WYG_037-13a>
隨流<md:KR3j0038_SBCK_038-7b>¶水去恐汙世閒塵通惠亭曰水行天地閒萬派同
一指胡爲穿石來要洗巢由耳四篇旣¶出諸公皆自以
爲弗及也吳傅朋遊絲書賦詩者以百數汪彥章五言
數十句多用翰墨¶故事固已超㧞而劉子翬彥冲古風
一篇蓋爲絶唱其辭云圓淸無瑕二三月時見游絲¶轉
空闊誰人寫此一段奇著紙春風吹不脫紛紜糾結疑
非書安得龍蛇如許臞神蹤政¶喜縈不斷老眼只愁看
若無定知苖裔出飛白古人妙處君濳得勿輕漠漠一
<pb:KR3j0038_WYG_037-13b>
縷浮力遒¶可挂千鈞石眷予弟兄情不忘軸之逺寄悠
然堂謝公遺髯凛若活衞后落鬒揺人光翻¶思長安夜
飛蓋醉哦聲落南山外亂離契闊四十秋筆意與人俱
老大政成著脚明河津¶外家風流今絶倫文章固自有
機杼戲事豈足勞心神此章尤爲馳騁痛快且卒章含
譏¶諷正中傅朋之癖予少時見二公所作殊敬愛之至
今五十年尚能記憶懼其益乆而不<md:KR3j0038_SBCK_038-8a>¶傳故紀於此
　　秀才之名
<pb:KR3j0038_WYG_037-14a>
秀才之名自宋魏以後實爲貢舉科目之最而今人恬
於習玩每聞以此稱之輒指爲輕¶已因閱北史杜正元
傳載一事云隋開皇十五年舉秀才試策高第曹司以
策過左僕射¶楊素素怒曰周孔更生尚不得爲秀才刺
史何忽妄舉此人乃以策抵地不視時海内唯¶正元一
人應秀才曹司重以啓素素志在試退正元乃使擬相
如上林賦王褒聖主得賢¶臣頌班固燕然山銘張載劒
閣銘白鸚鵡賦曰我不能爲君住宿可至未時令就正
<pb:KR3j0038_WYG_037-14b>
元及¶時並了素讀數徧大驚曰誠好秀才命曹司録奏
蓋其重如此又正元弟正藏次年舉秀¶才時蘇威監選
試擬賈誼過秦論尚書湯誓匠人箴連理樹賦几賦弓
銘亦應時並就文¶無㸃竄然則可謂難矣唐書杜正倫
傳云隋世重舉秀才天下不十人而正倫一門三秀<md:KR3j0038_SBCK_038-8b>¶才
皆高第乃此也
　　魏收作史¶
魏收作元魏一朝史修史諸人多被書録飾以美言夙
<pb:KR3j0038_WYG_037-15a>
有怨者多没其善每言何物小子¶敢共魏收作色舉之
則使上天按之當使入地故衆口喧然稱爲穢史諸家
子孫前後投¶訴云遺其家世職位或云不見記録或云
妄有非毁至於坐謗史而獲罪編配因以致死¶者其書
今存視南北八史中最爲冗謬其自序云漢初魏無知
封高良侯子均均子恢恢¶子彥彥子歆歆子悅悅子子
建子建子收無知於收爲七代祖而世之相去七百餘
年其¶妄如是則其述他人世系與夫事業可知矣
<pb:KR3j0038_WYG_037-15b>
　
　
　
　
　
　
　
　容齋三筆卷二¶
<md:KR3j0038_SBCK_039-1a>¶
<pb:KR3j0038_WYG_038-1a>
欽定四庫全書卷
　容齋三筆卷
