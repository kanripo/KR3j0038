# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:35.312113
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 38
#+PROPERTY: FILE SB07n0611-038容齋三筆-卷二.
<pb:KR3j0038_SBCK_038-1a>¶
容齋三筆卷第二(十六則)¶
(漢宣帝不用儒/漢宣帝不好儒至云俗儒不逹時宜好是古)¶
(非今使人眩於名實不知所守何足委任康/衡爲平原文學學者多上書薦衡經明當世)¶
(少𩀱不宜在逺方事下蕭望之梁丘賀望之/奏衡經學精習&KR0003;有師道可觀覽宣帝不甚)¶
(用儒遣衡歸故官司馬温公謂俗儒誠不可/與爲治獨不可求眞儒而用之乎且是古非)¶
(今之&KR0003;秦始皇李斯所禁也何爲而効之邪/旣不用儒生而專委中書宦官弘恭石顯因)¶
(以擅政事卒爲後世之禍人主心術可不戒/哉)¶
(國家府庫/眞宗嗣位之初有司所上天下每歳賦入大)¶
(數是時至道三年也凡收榖二千一百七十/萬碩錢四百六十五萬貫絹紬一百九十萬)¶
<pb:KR3j0038_SBCK_038-1b>¶
(疋絲綿六百五十八萬兩茶四十九萬斤黄/蠟三十萬斤自後多寡不常然大畧具此方)¶
(國家全盛民力充足故於征輸未能爲害今/之事力與昔者不可同日而語所謂緡錢之)¶
(入殆過十倍民日削月朘未知救弊之術爲/可慮耳黄蠟一項今不聞有此數)¶
(劉項成敗/漢高帝項羽起兵之始相與北靣共事懷王)¶
(及入關破秦子嬰出降諸將或言誅秦王高/帝曰始懷王遣我固以能寛容且人已服降)¶
(殺之不祥乃以屬吏至羽則不然旣殺子嬰/屠咸陽使人致命於懷王王使如&KR0004;約先入)¶
(關者王其地羽廼曰懷王者吾家武信君所/立耳非有功伐何以得顓主約今定天下皆)¶
(將相諸君與籍力也懷王亡功固當分其地/而王之於是陽尊王爲義帝卒至殺之觀此)¶
(二事高帝旣成功猶敬佩王之戒羽背主約/其末至於如此成敗之端不待智者而後知)¶
<pb:KR3j0038_SBCK_038-2a>¶
(也高帝微時嘗繇咸陽縱觀秦皇帝喟然太/息曰大丈夫當如此矣至羽觀始皇則曰彼)¶
(可取而代也雖史家所載容有文飾然其大/旨固可見云)¶
(占術致禍/吉凶禍福之事蓋未嘗不先見其祥然固有)¶
(知之信之而翻取殺身亡族之害者漢昭帝/時昌邑石自立上林僵柳復起蟲食葉曰公)¶
(孫病巳立眭孟上書言當有從疋夫爲天子/者&KR0134;帝索賢人而䄠位孟坐祅言誅而其應)¶
(乃在孝宣正名病巳哀帝時夏賀良以爲漢/歴中衰當更受命遂有陳聖劉太平皇帝之)¶
(事賀良坐不道誅及王莽簒&KR0060;自謂陳後而/光武實應之宋文帝時孔熈先以天文圗䜟)¶
(知帝必以非道晏駕由骨肉相殘江州當出/天子遂謀大逆欲奉江州刺史彭城王義康)¶
(熈先旣誅義康亦&KR0013;害而帝竟有子禍孝武/帝乃以江州起兵而即尊位薄&KR0078;在魏王豹)¶
<pb:KR3j0038_SBCK_038-2b>¶
(宫許&KR0018;相之當生天子豹聞言心喜因背漢/致夷滅而其應乃在漢文帝唐李錡據潤州)¶
(反有相者言丹陽鄭氏女當生天子錡聞之/納爲侍人錡敗没入掖庭得幸憲宗而生宣)¶
(宗五代李守正爲河中節度使有術者善聽/人聲聞其子婦符氏聲驚曰此天下之母也)¶
(守正曰吾婦猶爲天下母吾取天下復何疑/哉於是決反巳而覆亡而符氏乃爲周世宗)¶
(后/絳侯萊公)¶
(漢周勃誅諸吕立文帝以安劉氏及爲丞相/朝罷趨出意得甚上禮之恭常目送之爰盎)¶
(進曰丞相何如人也上曰社稷臣盎曰絳侯/所謂功臣非社稷臣社稷臣主在與在主亡)¶
(與亡方吕后時諸吕用事擅相王絳侯爲太/尉本兵柄弗能正吕后崩大臣相與共誅諸)¶
(吕太尉主兵適㑹其成功所謂功臣非社稷/臣丞相如有驕主色陛下謙遜臣主失禮竊)¶
<pb:KR3j0038_SBCK_038-3a>¶
(爲陛下弗取也後朝上益莊丞相益畏乆之/勃遂有逮繫廷尉之禍幾於不免宼萊公決)¶
(澶淵之䇿/眞宗待之極厚王欽若深害之一日㑹朝準)¶
(先退欽&KR0002;進曰陛下敬畏冦準爲其有社稷/功邪上曰然欽若曰臣不意陛下出此言澶)¶
(淵之役不以爲恥而謂準有社稷功何也上/愕然曰何故對曰城下之盟雖春秋時小國)¶
(猶恥之今以萬乗之貴而爲比舉是盟於城/下也其何恥如之上愀然不能荅由是顧準)¶
(稍衰旋即罷相終海康之貶嗚呼絳侯萊公/之功揭&KR0002;日月而盎與欽&KR0002;以從容一言移)¶
(兩明主意訖致二人於罪斥䜛言罔極吁可/畏哉)¶
(無名殺臣下/傳曰欲加之罪其無辭乎古者置人於死地)¶
(必求其所以死然固有無罪殺之而必爲之/名者張湯爲漢武造白鹿皮幣大農顔異以)¶
<pb:KR3j0038_SBCK_038-3b>¶
(爲本末不相稱天子不恱湯又與異有𨻶異/與客語初令下有不便者異不應微反脣湯)¶
(奏當異九卿見令不便不入言而腹非論死/自是後有腹非之法曹操始用崔琰後爲人)¶
(所譛罰爲徒&KR0674;使人視之詞色不撓操令曰/琰雖見刑而對賔客虬須直視若有所瞋遂)¶
(賜琰死隋&KR0774;帝殺高熲之後議新令乆不決/薛道衡謂朝士曰向使高熲不死令決當乆)¶
(行有人奏之帝怒付執灋者推之裴藴奏道/衡有無君之心推惡於國妄造禍端論其罪)¶
(名似如隱昧原其情意深爲悖逆帝曰公論/其逆妙體本心遂令自盡寃哉此三臣之死)¶
(也/平天冠)¶
(祭服之冕自天子至于下士執事者皆服之/特以梁數及旒之多少爲别俗呼爲平天冠)¶
(蓋指言至尊乃得用范純禮知開封府中旨/鞠淳澤村民謀逆事審其故乃嘗入戯場觀)¶
<pb:KR3j0038_SBCK_038-4a>¶
(優歸塗見匠者作桶取而戴於首曰與劉先/主如何遂爲匠擒明曰入對)¶
(徽宗問何以處對曰愚人村野無所知若以/叛逆蔽罪恐辜好生之德以不應爲杖之足)¶
(矣案後漢輿服志蔡邕注冕冠曰鄙人不識/謂之平天冠然則其名之傳乆矣)¶
(介推寒食/左傳晉文公反國賞從亡者介之推不言禄)¶
(禄亦弗及推遂與母偕隱而死晉侯求之不/𫉬以綿上爲之田曰以志吾過綿上者西河)¶
(界休縣地也其事始末只如此史記則曰子/推從者書宫門有一蛇獨怨之語文公見其)¶
(書使人召之則亡聞其入綿上山中於是環/山封之名曰介山雖與左傳稍異而大略亦)¶
(同至劉向新序始云子推怨於無爵齒去而/之介山之上文公待之不肯出以謂焚其山)¶
(宜出遂不出而焚死是後雜傳記如汝南先/賢傳則云太原舊俗以介子推焚骸一月寒)¶
<pb:KR3j0038_SBCK_038-4b>¶
(食鄴中記云并州俗冬至後一百五日爲子/推斷火冷食三日魏武帝以太原上黨西河)¶
(鴈門皆&KR3359;寒之地令人不得寒食亦爲冬至/後百有五日也案後漢周舉傳云太原一郡)¶
(舊俗以介子推焚骸有龍忌之禁至其亡月/咸言神靈不樂舉火由是士民毎冬中輙一)¶
(月寒食莫敢烟㸑舉爲并州刺史乃作吊書/置子推廟言盛冬去火殘損民命非賢者之)¶
(意宣示愚民使還温食於是衆惑稍解風俗/頗革然則所謂寒食乃是冬中非今節令二)¶
(三月閒也/進士訴黜落)¶
(天禧三年京西轉運使胡則言滑州進士楊/世質等訴本州黜落即取元試卷付許州通)¶
(判崔立看詳立以爲世質等所試不至紕繆/巳牒滑州依例解發詔轉運司具析不先奏)¶
(裁直令解發縁由以聞其試卷仰本州繳進/世質等仍未得解發及取到試卷詔貢院定)¶
<pb:KR3j0038_SBCK_038-5a>¶
(奪乃言詞理低次不合充薦復黜之而劾胡/則崔立之罪蓋是時貢舉條制猶未堅定故)¶
(有被黜而來訴其枉者至於省試亦然如葉/齊之𩔖由此登第後來無此風矣)¶
(後漢書載班固文/班固著漢書制作之工如英莖咸韶音節超)¶
(詣後之爲史者莫能及其髣髴可謂盡善矣/然至後漢中所載固之文章斷然如出兩手)¶
(觀謝夷吾傳云第五倫爲司徒使固作奏薦/之其辭至有才兼四科行包九德之語其他)¶
(比喻引稷契咎陶傅&KR0003;伊吕周召管晏此爲/一人之身而唐虞商周聖賢之盛者皆無以)¶
(過而夷吾乃在方術傳中所學者風角占候/而已固之言一何太過歟)¶
(趙充國馬援/前漢先零羌犯塞趙充國平之初置金城屬)¶
(國以處降羌西邊遂定成帝命楊雄頌其圗/畫至比周之方虎後漢光武時西羌入居塞)¶
<pb:KR3j0038_SBCK_038-5b>¶
(内來歙奏言隴西侵殘非馬援莫能定乃拜/援太守追討之羌來和親於是隴右清靜而)¶
(自永平以後訖于靈帝十世之閒羌患未嘗/少息故范曄著論以爲二漢御戎之方爲失)¶
(其本先零侵境趙充國遷之内地當煎作過/馬文淵徙之三輔貪其暫安之埶信其馴服)¶
(之情計日用之權宜忘經世之逺略豈夫識/微者之爲乎援徙當煎於三輔不見其事西)¶
(羌傳云援破降先零徙置天水隴西扶風三/郡事巳具援傳然援本傳蓋無其語唯叚紀)¶
(明與張奐爭討東羌奏䟽正謂趙馬之失至/今爲梗充國文淵爲漢名臣叚貶之如此故)¶
(曄據而用之豈其然乎/漢人希姓)¶
(兩漢書所載人姓氏有後世不著見者甚多/漫紀于此以助氏族書之脫遺複姓如公上)¶
(不害合傅胡害室中同昭渉掉尾單父右軍/陽城延息夫躬游水發根吾丘壽王落下閎)¶
<pb:KR3j0038_SBCK_038-6a>¶
(梁丘賀五鹿充宗公戸滿意堂谿惠申章昌/告星賜闕門慶忌安國少季馬適建都尉朝)¶
(母將隆紅陽長仲烏氏蠃周陽由勝屠公母/鹽氏歐侯氏士孫喜索盧恢屠門少𤓰田儀)¶
(工師喜駮馬少伯公乘歙鮭陽鴻弓里游公/沙穆胡母班周生豐友通期公緒恭公族進)¶
(階水丘岑叔先雄單姓如繒賀蟲逹靈常賁/赫其石旅卿祕彭祖革朱樛樂冷豐𡨕都澓)¶
(中翁蒯徹直不疑閎&KR1040;使樂成桮育制氏猗/頓義縱雋不疑䟽廣云敞枚乘終軍鹵公孺)¶
(食子公馯臂倗宗衡胡乘宏蕳卿快欽所忠/假倉眭孟䠠惲塗惲射姓后倉姓偉如氏苴)¶
(氏百政免公髪福質氏濁賢稽發萬章瞷氏/佗羽繡君賔漕中叔栩丹帛敞遲招平汝臣)¶
(駒幾稱忠逯普臺崇沐茂匽氏勞丙抗徐闕/宣沮儁卑整編訢亶誦尋穆夜龍弓林行巡)¶
(祋諷角閎芳丹堅鐔錫光傜偉重異力子都/維汜詩索繇延夷長公防廣鐔顯移良緱玉)¶
<pb:KR3j0038_SBCK_038-6b>¶
(蕃嚮渠穆臨孝存脂習笮融茨充處興興渠/具爰諒輔騰是卿仲遼謁煥矯眞晃華洼丹)¶
(禰衡/絳灌)¶
(漢書陳平傳絳灌等讒平顔師古注云舊&KR0003;/云絳絳侯周勃也灌灌嬰也而楚漢春秋高)¶
(祖之臣别有絳灌疑昧之文不可據也賈誼/傳絳灌東陽侯之屬盡害之注亦以爲勃嬰)¶
(案史記陳平世家曰絳侯灌嬰等咸䜛平則/其爲兩人明甚師古不必爲疑辭也楚漢春)¶
(秋陸賈所作皆書當時事而所言多與史不/合師古蓋屢辯之矣史漢外戚竇皇后傳實)¶
(書絳侯灌將軍此最的證也夏侯嬰爲滕令/故稱&KR0364;公而史并灌嬰書爲&KR0364;灌賈&KR0105;所稱)¶
(亦然甚與絳灌相𩔖楚漢春秋一書今不復/見李善注文選劉歆移博士書云楚漢春秋)¶
(曰漢已定天下論羣臣破敵禽將活死不衰/絳灌樊噲是也功成名立臣爲爪牙世世相)¶
<pb:KR3j0038_SBCK_038-7a>¶
(屬百出無邪絳侯周勃是也然則絳灌自一/人非絳侯與灌嬰師古所謂疑昧之文者此)¶
(耳張耳歸漢即立爲趙王子敖廢爲侯敖子/偃嘗爲魯王文帝封爲南宫侯而楚漢春秋)¶
(有南宫侯張耳淮隂舎人告韓信反史記表/云欒&KR0003;漢表云樂&KR0003;而楚漢以爲謝公其誤)¶
(可見/題詠絶唱)¶
(錢伸仲大夫於錫山所居&KR0238;塘村作四亭自/其先人巳有&KR0114;築之意而不克就故名曰遂)¶
(初先壠在其上名曰望雲種桃數百千株名/曰芳美鑿地涌泉或以爲與惠山泉同味名)¶
(曰通惠求詩於一時名流自葛魯卿汪彦章/孫仲益旣各極其妙而母舅蔡載天任四絶)¶
(獨擅&KR0163;遂初亭曰結廬傍林泉偶與&KR0004;心期/佳處時自領未應魚鳥知望雲亭曰白雲來)¶
(何時英英冠山椒西風莫吹去使我心揺揺/芳美亭曰高人不惜地自種無邊春莫隨流)¶
<pb:KR3j0038_SBCK_038-7b>¶
(水去恐汙世閒塵通惠亭曰水行天地閒萬/𣲖同一指胡爲穿石來要洗巢由耳四篇旣)¶
(出諸公皆自以爲弗及也呉傅朋游絲書賦/詩者以百數汪彦章五言數十句多用翰墨)¶
(故事固已超㧞而劉子翬彦冲古風一篇蓋/爲絶唱其辭云圎清無瑕二三月時見游絲)¶
(轉空闊誰人冩此一叚竒著&KR0083;春風吹不脫/紛紜紏結疑非書安得龍蛇如許臞神蹤政)¶
(喜縈不斷老眼只愁看若無定知苗裔出飛/白古人妙處君濳得勿輕漠漠一縷浮力遒)¶
(可挂千鈞石眷予弟兄情不忘軸之逺&KR0009;悠/然堂謝公遺髯凛若活衞后落鬒揺人光翻)¶
(思長安夜飛蓋醉哦聲落南山外亂離契闊/四十秋筆意與人俱老大政成着脚明河津)¶
(外家風流今絶倫文章固自有機杼戯事豈/足勞心神此章尤爲馳騁痛快且卒章含譏)¶
(諷正中傅朋之癖予少時見二公所作殊敬/愛之至今五十年尚能記憶懼其益乆而不)¶
<pb:KR3j0038_SBCK_038-8a>¶
(傳故紀於此/秀才之名)¶
(秀才之名自宋魏以後實爲貢舉科目之最/而今人恬於習玩毎聞以此稱之輙指爲輕)¶
(巳因閱北史杜正玄傳載一事云隋開皇十/五年舉秀才試䇿高第曹司以䇿過左僕射)¶
(楊素素怒曰周孔更生尚不得爲秀才刺史/何忽妄舉此人乃以䇿抵地不視時海内唯)¶
(正玄一人應秀才曹司重以啓素素志在試/退正玄乃使擬相如上林賦王褒聖主得賢)¶
(臣頌班固燕然山銘張載劒閣銘白鸚鵡賦/曰我不能爲君住宿可至未時令就正玄及)¶
(時竝了素讀數徧大驚曰誠好秀才命曹司/録奏蓋其重如此又正玄弟正藏次年舉秀)¶
(才時蘇威&KR0101;選試擬賈誼過秦論尚書湯誓/匠人箴連理樹賦几賦弓銘亦應時竝就又)¶
(無㸃竄然則可謂難矣唐書杜正倫傳云隋/世重舉秀才天下不十人而正倫一門三秀)¶
<pb:KR3j0038_SBCK_038-8b>¶
(才皆高第乃此也/魏收作史)¶
(魏收作元魏一朝史修史諸人多被書録飾/以美言夙有怨者多没其善每言何物小子)¶
(敢共魏收作色舉之則使上天案之當使入/地故衆口喧然稱爲穢史諸家子孫前後投)¶
(訴云遺其家世職位或云不見記録或云妄/有非毀至於坐謗史而𫉬罪編配因以致死)¶
(者其書今存視南北八史中最爲冗謬其自/序云漢初魏無知封高良侯子均均子恢恢)¶
(子彦彦子歆歆子恱恱子子建子建子收無/知於收爲七代祖而世之相去七百餘年其)¶
(妄如是則其述他人世系與夫事業可知矣)¶
容齋三筆卷第二(終)¶
