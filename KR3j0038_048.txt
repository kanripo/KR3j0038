# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:31
#+PROPERTY: JUAN 48


顔魯公祠堂詩
予家藏雲林繪監册有顔魯公畫像徐師川¶題詩曰公
<pb:KR3j0038_WYG_047-3a>
生開元間壯及天寳亂捐軀范陽胡竟死蔡州叛其賢
似魏徴天下非貞觀四¶帝數十年一身逢百難少時讀
書史此事心已斷老來鬢髪衰慨歎功名晚嗟哉忠義
途¶捷去不可緩初無當年悲只令後世歎一朝絶霖雨
南畝常亢旱小夫計雖得斯民蓋塗¶炭長歌詠君節千
載勇夫愞敬書子張紳庶㡬古人半師川以詩鳴江西
然此篇不為工¶嘗記李徳逺舉似童敏徳游湖州題公
祠堂長句曰掛㠶一縱疾於鳥長興夜發呉興曉¶杖藜
<pb:KR3j0038_WYG_047-3b>
上訪魯公祠一見目明心皦皦未說邦人懐使君且為
前古惜忠臣徳宗更用盧把¶相出當斯位誠艱辛生逆
龍鱗死虎口要與乃兄同不朽狂童希烈何足罪姦邪
嫉忠假¶渠手乃知成仁或殺身保身不必皆哲人此公
安得世復有洗空凡馬須騏驎童之詩語<md:KR3j0038_SBCK_048-2a>¶意皆超㧞亦
臨川人而終身不得仕為可惜也¶
　　閔子不名
論語所記孔子與人語及門弟子并對其人¶問答皆斥
<pb:KR3j0038_WYG_047-4a>
其名未有稱字者雖顔冉髙第亦曰回曰雍唯至閔子
獨云子騫終此書無損¶名昔賢謂論語出於曽子有子
之門人予意亦出於閔氏觀所言閔子侍側之辭與冉
有¶子貢子路不同則可見矣
　　曾晳待子不慈¶
𫝊記所載曽晳待其子參不慈至云因鉏菜誤傷𤓰以
大杖擊之仆地孔子謂參不能如¶虞舜小杖則受大杖
則避以為䧟父於不義戒門人曰參來勿内予竊疑無
<pb:KR3j0038_WYG_047-4b>
此事殆戰國¶時學者妄為之辭且曽晳與子路冉有公
西華侍坐有浴乎沂風乎舞雩之言涵泳聖教¶有超然
獨見之妙於四人之中獨蒙吾與之褒則其為人之賢
可知矣有子如此而㡬置<md:KR3j0038_SBCK_048-2b>¶之死地庸人且猶不忍而謂
晳為之乎孟子稱曾子養曽晳酒肉養志未嘗有此等
語也¶
　　具圎復詩
呉僧法具字圎復有能詩聲予乃紀之於夷¶堅志中殊
<pb:KR3j0038_WYG_047-5a>
為不類比於福州僧智恢處見其詩藁一紙字體效王
荆公其送僧一篇云灘¶聲嘈嘈雜雨聲舍北舍南春水
平拄杖穿花出門去五湖風浪白鷗輕送翁士特云朝
入¶羊腸暮鹿頭十三官驛是荆州具車秣馬曉將發寒
燭燒殘語未休竹軒云老竹排簷誰¶手種山日未斜寒
翠重六月散髮葉底眠冷雨斜風頻入夢冬凋峰木雪
縞廬落眼青青¶却笑渠花時吹笋排林上呉州還見竹
溪圖和子蒼三馬圖云從來畫馬稱神妙至今只¶說江
<pb:KR3j0038_WYG_047-5b>
都王將軍曹霸實季仲沙苑丞相猶諸郎龍眠居士善
畫馬獨與二子遥相望兩馬¶駢立真驌驦一馬脫去仍
騰驤浣花老人今已亡嗚呼五馬誰平章飽知畫肉亦
畫骨妙<md:KR3j0038_SBCK_048-3a>¶處不減黄無雙又一篇云燒燈過了客思家獨
立衡門數瞑鴉燕子未歸梅落盡小䆫明¶月屬梨花皆
可咀嚼也呉門僧惟茂住天台山一禪刹喜其旦暮見
山作絶句曰四面峰¶巒翠入雲一溪流水漱山根老僧
只恐山移去日午先教掩寺門甚有詩家風㫖而或者
<pb:KR3j0038_WYG_047-6a>
謂山若欲去豈容人掩住蓋呉人癡獃習氣也其說可
謂不知音¶
　　人當知足
予年過七十法當致仕紹熈之末以¶新天子臨御未敢
遽有請故玉隆滿秩只以本官職居里鄉衮趙子直不
忍使絶禄粟俾¶之因任方用贅食太倉為愧而親朋謂
予爵位不逮二兄以為耿耿予誦白樂天初授拾¶遺詩
以語之曰奉詔登左掖束帶參朝議何言初命卑且脫
<pb:KR3j0038_WYG_047-6b>
風塵吏杜甫陳子昂才名括¶天地當時非不遇尚無過
斯位其安分知足之意終身不渝因畧考<md:KR3j0038_SBCK_048-3b>¶國朝以來名
卿偉人負一時重望而不躋大用者如王黄州禹偁楊
文公億李章武宗諤¶張乖崖詠孫宣公奭晁少保逈劉
子儀筠宋景文祁范蜀公鎮鄭毅夫獬滕元發甫東坡¶
先生范淳父祖禹曽子開肇彭器資汝礪劉原甫敞蔡
君謨襄孫莘老覺近世汪彦章藻¶孫仲益覿諸公皆不
過尚書學士或中年即世或遷謫留落或無田以食或
<pb:KR3j0038_WYG_047-7a>
無宅以居况¶若我忠宣公者尚忍言之則予之忝竊亦
已多矣¶
　　淵明孤松
淵明詩文率皆紀實雖寓興花竹間亦然歸¶去來辭云
景翳翳以將入撫孤松而盤旋其飲酒詩二十首中一
篇云青松在東園衆草¶没其姿凝霜殄異類卓然見髙
枝連林人不見獨樹衆乃竒所謂孤松者是已此意蓋
以¶自况也
<pb:KR3j0038_WYG_047-7b>
　　饒州刺史<md:KR3j0038_SBCK_048-4a>¶饒州良牧守自呉至今以政績著者有九賢郡圃立祠
以事此外知名者盖鮮白樂天集¶有呉府君碑云君諱
丹字真存以進士第入官讀書數千卷著文數萬言生
四五嵗所作¶戲輒象道家法事既冠喜道書奉真籙每
専氣入靜不粒食者數嵗飄然有出世心既壯¶在家為
長屬有三㓜弟八稚姪不忍見其饑寒慨然有干禄意
求名得名家無長物澹乎¶自處與天和始終享夀命八
<pb:KR3j0038_WYG_047-8a>
十二嵗無室家累無子孫憂終于饒州官次大略如此
呉君¶在饒雖無遺事可紀以其邦君之故姑志於書呉
為人清淨恬寂所謂逹士然年過八十¶尚領郡符又非
為妻子計者良不可曉唐之治不播棄黎老故其居職
不自以為過云¶
　　紫極觀鐘
饒州紫極觀有唐鐘一口形製清堅非近世¶工鑄可比
刻銘其上曰天寳九載嵗次庚寅二月庚申朔十五日
<pb:KR3j0038_WYG_047-8b>
癸酉造通直郎前監察<md:KR3j0038_SBCK_048-4b>¶御史貶樂平員外尉李逢年銘
前鄉貢進士薛彦偉述序給事郎行參軍趙從一書中
大¶夫使持節鄱陽郡諸軍事撿挍鄱陽郡太守天水郡
開國公上官經野妻扶風郡君韋氏¶奉為開元天地大
寳聖文神武應道皇帝敬造洪鐘一口其後列録事參
軍司功司法司¶士參軍各一人司户參軍二人參軍二
人録事一人鄱陽縣令一人尉二人又専撿挍官¶鄱陽
縣丞宋守靜専撿挍内供奉道士王朝隱又道士七人
<pb:KR3j0038_WYG_047-9a>
銘文亦雅㓗字畫不俗但月¶朔庚申則癸酉日當是十
四日鐫之金石而誤如此浮洲開福院亦有呉武義年
一鐘然¶非此比也
　　兼中書令¶
紹熙五年十二月二十二日宣麻制除嗣秀王伯圭兼
中書令此官久不除學士大¶夫多不知本末至或疑為
當入都堂治事邸報至外郡尤所不曉邁考之典故侍
中中書令<md:KR3j0038_SBCK_048-5a>¶為兩省長官自唐以來居真宰相之位而中
<pb:KR3j0038_WYG_047-9b>
令在侍中上肅宗以後始以處大將故郭子¶儀僕固懐
恩朱泚李晟韓宏皆為之其在京則入政事堂然不預
國事懿僖昭之時員浸¶多率由平章事遷兼侍中繼兼
中書令又遷守中書令三者均稱使相皆大勑繫銜而
下¶書使字五代尤多國朝創業之初尚仍舊貫於是呉
越國王錢¶俶天雄節度符彦卿雄武王景武寧郭從義
保大武行徳成徳郭崇昭義李筠淮南李重¶進永興李
洪義鳯翔王彦超定難李彞興荆南髙保融武平周行
<pb:KR3j0038_WYG_047-10a>
逢武寧王晏武勝侯章¶歸義曹元忠十五人同時兼中
書令太宗朝唯除石守信而趙普以故相拜¶真宗但以
處親王嘉祐末除宗室東平王允弼襄陽王允良元豐
中除曹佾與允弼允良¶相去十七八年爵秩固存沈括
筆談謂有司以佾新命言自來不曽有活中書令請俸
則<md:KR3j0038_SBCK_048-5b>¶例蓋妄也官制行改三使相並為開府儀同三司元
祐以後不復有之雖崇觀政宣輕用¶名器且改為左輔
右弼然蔡京三為公相亦不敢居乾道中詔於録黄及
<pb:KR3j0038_WYG_047-10b>
告命内除去侍¶中中書令遂廢此官今當先降指揮復
置則於事體尤惬當也嗣王終不敢當於是寢前¶命而
賜贊拜不名
　　作文字要㸃撿¶
作文字不問工拙小大要之不可不着意㸃撿若一失
事體雖遣詞超卓亦云未然前輩¶宗工亦有所不免歐
陽公作仁宗御書飛自記云予將赴亳假道於汝隂¶因
得閱書于子履之室而雲章爛然輝映日月為之正冠
<pb:KR3j0038_WYG_047-11a>
肅容再拜而後敢仰視蓋¶仁宗皇帝之御飛白也曰此
寳文閣之所藏也胡為乎子之室乎曰曩者¶天子燕從
臣于羣玉而賜以飛白予幸得預賜焉烏有記君上宸
翰而彼此稱予且呼陸<md:KR3j0038_SBCK_048-6a>¶經之字又登貞觀御書閣記言¶
太宗飛白亦自稱予外制集序歴道慶歴更用大臣稱
吕夷簡夏竦韓琦范仲淹富弼皆¶斥姓名而曰顧予何
人亦與其選又曰予時掌誥命又曰予方與修¶祖宗故
事凡稱予者七東坡則不然為王誨亦作此記其語云
<pb:KR3j0038_WYG_047-11b>
故太子少傅安簡王公諱¶舉正臣不及見其人矣(云云/)
是之謂知體
　　侍從兩制¶
國朝官稱謂大學士至待制為侍從謂翰林學士中書
舍人為兩制言其掌行内外制也¶舍人官未至者則云
知制誥故稱羙之為三字謂尚書侍郎為六部長貳謂
散騎常侍給¶事諫議為大兩省其名稱如此今盡以在
京職事官自尚書至權侍郎及學士待制均為¶侍從蓋
<pb:KR3j0038_WYG_047-12a>
相承不深考耳予家藏王㳂春秋通義一書至和元年
鄧州繳進二年有㫖送兩<md:KR3j0038_SBCK_048-6b>¶制看詳於是具奏者十二人
皆列名銜學士七人曰學士承㫖禮部侍郎楊察翰林
學士¶中書舍人趙槩楊偉刑部郎中胡宿吏部郎中歐
陽修起居舍人吕溱禮部郎中王洙知¶制誥五人曰起
居舍人王珪右司諫賈黯兵部員外郎韓絳起居舍人
呉奎右正言劉敞¶而他官弗預此可見也翰林本以六
員為額劉沆作相典領¶温成后䘮事以王洙同其越禮
<pb:KR3j0038_WYG_047-12b>
建明於是員外用之嘗為一時言者所論正此時云¶
　　片言解禍
自古將相大臣遭罹&KR0626;毁觸君之怒墮身於¶危棘將死
之域而以一人片言轉禍為福蓋投機中的使聞之者
曉然易寤然非遭值明¶主不能也蕭何為民請上林苑
中空地髙祖大怒以為多受賈人財物下何廷尉械繫
之¶王衛尉曰陛下距楚數嵗陳豨黥布反時相國守關
中不以此時為利乃利賈人之金乎<md:KR3j0038_SBCK_048-7a>¶上不懌即日赦出
<pb:KR3j0038_WYG_047-13a>
何絳侯周勃免相就國人上書告勃欲反廷尉逮捕勃
治之薄太后謂¶文帝曰絳侯綰皇帝璽將兵於北軍不
以此時反今居一小縣顧欲反邪帝即赦勃此二¶者可
謂至危不容救而於立談間見效如此蕭望之受遺輔
政為許史恭顯所嫉奏望之¶與周堪劉更生朋黨請召
致廷尉元帝不省為下獄也可其奏已而悟其非令出
視事史¶髙言上新即位未以徳化聞於天下而先驗師
傅既下九卿大夫獄宜因決免於是免為¶庶人髙祖文
<pb:KR3j0038_WYG_047-13b>
帝之明而受言元帝之昏而遂非於是可見¶
　　忠言嘉謨
揚子法言或問忠言嘉謨曰言合稷契謂之¶忠謨合臯
陶謂之嘉如子雲之說則言之與謨忠之與嘉分而為
二𫝊注者皆未嘗為之¶辭然則稷契不能嘉謨臯陶不
能忠言乎三聖賢遺語可𫝊於後世者唯虞書存五篇
之<md:KR3j0038_SBCK_048-7b>¶中臯陶矢謨多矣稷與契初無一話一言可考不知
子雲何以立此論乎不若魏鄭公但¶云良臣稷契臯陶
<pb:KR3j0038_WYG_047-14a>
乃為通論
　　免直學士院¶
慶元元年正月一日鄭湜以起居郎直學士院二月二
十三日趙汝愚罷相制乃湜所草¶議者指為褒詞太過
二十五日有㫖免兼直院或以為故事所無按熙寧初
王益柔以知¶制誥兼直學士院嘗奏中書熟狀加董氊
階官之誤宰相怒其不申堂用他事罷其兼直¶已而遷
龍圗閣直學士湜亦以罷直求去不許越三月而遷權
<pb:KR3j0038_WYG_047-14b>
刑部侍郎甚相類也¶
　　大賢之後
杜詩云大賢之後竟陵遲蕩蕩古今同一體¶乃贈狄梁
公曾孫者至云飄泊岷漢干謁王侯則其衰微可知矣
近見餘干寓客李氏子¶云本朝三李相文正公昉文靖
公沆文定公迪<md:KR3j0038_SBCK_048-8a>¶皆一時名宰子孫亦相繼逹宦然數世
之後益為蕭條又經¶南渡之厄今三裔並居餘干無一
人在仕版文定濮州之族今有居越者雖曰不顯猶簪
<pb:KR3j0038_WYG_047-15a>
纓僅𫝊而文正文靖無聞可為太息¶
　
　
　
　
　
　
　
<pb:KR3j0038_WYG_047-15b>
　
　
　
　
　
　
　
　容齋三筆卷十二¶
<md:KR3j0038_SBCK_049-1a>¶
<pb:KR3j0038_WYG_048-1a>
欽定四庫全書
　容齋三筆卷十三¶(十三/則)　　　宋　洪邁　撰
　　鐘
