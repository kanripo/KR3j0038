# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:37.109413
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 79
#+PROPERTY: FILE SB07n0613-079容齋四筆-卷十三.
<pb:KR3j0038_SBCK_079-1a>¶
容齋四筆卷第十三(二十四則)¶
(科舉之弊不可革/法禁益煩姦僞滋熾唯科埸最然其尤者莫)¶
(如銓試代筆有禁也禁之愈急則代之者獲/賂謝愈多其不幸而敗者百無一二正使得)¶
(之元未嘗致法吏部長貳簾試之制非不善/也而文具兒戯抑又甚焉議論奉公/臣朝)¶
(夕建明然此風如決流偃草未嘗少革或以/謂失於任法而不任人之故殊不思所任之)¶
(人渠肯一意向方見惡輙取於事無益而禍/謗先集于厥身矣聞寳中太子賔客邊光範)¶
(掌選太廟齋郎李宗訥赴吏部銓光範見其/年少意未能屬辭語之曰茍援筆成六韻雖)¶
(不試書判可入等矣宗訥曰非唯學詩亦嘗/留心詞賦即試詩賦二首數刻而就甚嘉賞)¶
(之翌日擬授祕書省正字今之世寧復有是/哉)¶
<pb:KR3j0038_SBCK_079-1b>¶
(宰執子弟廷試/太宗朝吕文穆公蒙正之弟蒙亨舉進士禮)¶
(部高等薦名旣廷試與李文正公昉之子宗/諤並以父兄在中書罷之)¶
(國史許仲宣傳云仲宣子待問雍熈二年舉/進士與李宗諤吕蒙亨王扶並預廷試宗諤)¶
(即宰相昉之子蒙亨參知政事蒙正之弟扶/鹽鐵使明之子)¶
(上曰斯並勢家與孤寒競進縱以藝升人亦/謂朕有私也皆下第正此事也仲宣時爲度)¶
(支使/仁宗朝韓忠憲公億爲參知政事子維以進)¶
(士奏名禮部不肯試大廷受䕃入官唐質肅/公介參政子義問鎻㕔試禮部用舉者召試)¶
(祕閣介引嫌罷之舊制嚴於宰執子弟如此/與夫秦益公柄國而子熺孫塤皆於省殿試)¶
(輙冠多士者異矣/國𥘉救弊)¶
<pb:KR3j0038_SBCK_079-2a>¶
(國朝削併僭僞救民水火之中然亦有因仍/舊弊未暇更張者故須賴於賢士大夫昌言)¶
(之江左𥘉平/太宗選張齊賢爲江南西路轉運使諭以民)¶
(閒不便事令一一條奏先是諸州罪人多錮/送闕下縁路非理而死者常十五六齊賢至)¶
(蘄州見南劒州吏送罪人者索得州帖視之/二人皆逢販私鹽者爲荷鹽籠得鹽二斤又)¶
(六人皆嘗見販鹽而不告者並黥决傳送而/五人巳死于路江州司理院自正月至二月)¶
(經過寄禁罪人計三百二十四人建州民二/人本田家客戸嘗於主家塘内以錐刺得魚)¶
(一斤半並杖脊黥靣送闕下齊賢上言之俟/至京擇官慮問如顯有負屈者本州官吏量)¶
(加懲罰自今只令發遣正身及䖍州送三囚/嘗市得牛肉并家屬十二人悉詣闕而殺牛)¶
(賊不獲齊賢憫之即遣其妻子還自是江南/送罪人者減太半是皆相循習所致也一賢)¶
<pb:KR3j0038_SBCK_079-2b>¶
(改爲其利民如此齊賢以太平興國二年方/登斜六年爲使者八年還朝由宻學拜執政)¶
(可謂迅用也/房玄齡名字)¶
(舊唐書目録書房元齡而本傳云房喬字玄/齡新唐書列傳房玄齡字禹而宰相世系表)¶
(玄齡字喬松三者不同趙明誠金石録得其/神道碑禇遂良書名字與新史傳同予記)¶
(先公自燕還有房碑一冊于志寧撰乃玄齡/字禹松本)¶
(欽宗在東宫時所藏其後猶有一印曰伯志/西齋今亦不存矣)¶
(二朱詩詞/朱載上舒州桐城人爲黄州教授有詩云官)¶
(閑無一事胡蝶飛上階東坡公見之稱賞再/三遂爲知已中書舍人新仲其次子也有家)¶
(學十八歳時戯作小詞所謂流水泠泠斷橋/斜路梅枝亞者朱希眞見而書諸扇今人遂)¶
<pb:KR3j0038_SBCK_079-3a>¶
(以爲希眞所作又有摺疊扇詞云宫紗蜂趕/梅寳扇鸞開翅數摺聚清風一捻生秋意揺)¶
(揺雲母輕裊裊瓊枝細莫解玉連環怕作飛/花墜公親書藁固存亦因張安國書扇而載)¶
(於于湖集中其詠五月菊詞云玉臺金盞對/炎光全似去年香有意莊嚴端午不應忘却)¶
(重陽菖蒲九節金英蒲把同泛瑶觴舊日東/籬陶令北䆫正傲羲皇淵明於五六月高卧)¶
(北䆫之下/風颯至自謂羲皇上人用此事/於五月菊詩家嘆其精切云)¶
(金剛經四句偈/今世所行金剛經用姚秦鳩摩羅什所譯其)¶
(四句偈曰一切有爲法如夣幻泡影如露亦/如電應作如是觀又曰若以色見我以音聲)¶
(求我是人行邪道不能見如來予博觀它本/頗有不同元魏天竺三藏菩提流支譯云一)¶
(切有爲法如星翳燈幻露泡夣電雲應作如/是觀而不能見如來之下更有四句云彼如)¶
<pb:KR3j0038_SBCK_079-3b>¶
(來妙體即法身諸佛法體不可見彼識不能/知陳天竺三藏眞諦譯云如如不動恒有正)¶
(說應觀有爲法如暗翳燈幻露泡夣電雲若/以色見我以音聲求我是人行邪道不應得)¶
(見我由法應見佛詞御法爲身此法非識境/法如深難見唐三藏玄奘譯云諸和合所爲)¶
(如星翳燈幻露泡夣電雲應作如是觀諸以/色見我以音聲㝷我彼生履邪斷不能當見)¶
(我應觀佛法性即導師法身法性非所識故/彼不能了唐沙門義浄譯前四句與魏菩提)¶
(本同而後云若以色見我以音聲求我是人/起邪觀不能當見我後四句與玄奘本同予)¶
(案今人稱六如東坡以名堂者謂夢幻泡影/露電也而此四譯乃知有九如大般若經第)¶
(八㑹世尊頌第九㑹能斷金剛分二頌亦與/玄奘所譯同)¶
(四蓮華之名/嗢鉢摩華青蓮華也鉢特摩華亦云波頭摩)¶
<pb:KR3j0038_SBCK_079-4a>¶
(赤蓮華也拘母陁華亦云俱物頭亦云俱牟/陁紅蓮也奔荼利華亦云芬陁利白蓮也堵)¶
(羅綿桞絮之類即兠羅綿也/黒法白法)¶
(安立黒法感黒異熟所謂地獄傍生鬼界安/立白法感白異熟所謂人天安立黒白去感)¶
(黒白異熟所謂一分傍生鬼界及一分人安/立非黒非白法感非黒非白異熟所謂預留)¶
(果或一來果或不還果/多心經偈)¶
(多心經偈曰揭帝揭帝波羅掲帝波羅僧揭/諦菩提薩摩訶又有大明呪經鳩羅什所譯)¶
(曰竭帝竭帝波羅竭帝波羅僧竭帝菩提僧/莎呵)¶
(天宫寳樹/行行相值莖莖相望枝枝相准葉葉相向華)¶
(華相順實實相當此無量壽經所言天宫寳/樹非塵世所有也)¶
<pb:KR3j0038_SBCK_079-4b>¶
(白分黒分/月盈至滿謂之白分月虧至晦謂之黒分白)¶
(前黒後合爲一月又曰日隨月後行至十五/日覆月都盡是名黒半日在月前行至十五)¶
(日具足圎滿是名白半/月雙閏雙)¶
(十五夜爲半月兩半月爲一月三月爲一時/兩時爲一行兩行爲一季二年半爲一雙此)¶
(由閏故以閏月兼本月此謂月雙非閏雙也/以五年再閏爲閏雙)¶
(踰繕那一由旬/數量之稱謂踰繕那四十里也毗曇論四肘)¶
(爲一弓五百弓爲一拘盧舍八拘盧舍爲一/由旬一弓長八尺五百弓長四百丈一拘盧)¶
(舍有二里十六里爲一由旬/七極微塵)¶
(七極微塵成一阿耨池上塵七阿耨塵爲銅/上塵七銅上塵爲水上塵七水上塵爲兎毫)¶
<pb:KR3j0038_SBCK_079-5a>¶
(上塵七兎毫上塵爲一羊毛上塵七羊毛上/塵爲一牛毛上塵七牛毛上塵成一嚮遊塵)¶
(七嚮遊塵成一蟣七蟣成一虱七虱成/穔/麥七穔麥爲一指二十四指爲一肘四肘爲)¶
(一弓/宰相贈本生父母官)¶
(封贈先世自晉宋以來有之迨唐始備然率/不過一代其恩延及祖廟者絶鮮亦未嘗至)¶
(極品郭汾陽二十四考中書令而其父贈止/太保權德輿位宰相其祖贈止郎中唐末五)¶
(季宰輔貴臣始追榮三代/國朝因之李文正公昉本工部郎中超之子)¶
(岀繼從叔沼昉再入相表其事求贈所生父/祖官封詔贈祖温太子太保祖母權氏莒國)¶
(太夫人父超太子太師母謝氏鄭國太夫人/可謂異數後不聞繼之者)¶
(執政贈三代不同/文臣封贈三代自𥘉除執政外凡轉㕔皆不)¶
<pb:KR3j0038_SBCK_079-5b>¶
(再該唯知樞密院及拜相乃復得之然舊法/又不如是歐陽公作程文簡公琳父神道碑)¶
(歷叙恩典曰琳參知政事贈爲太子少師在/政事遷左丞又贈太子太師罷爲資政殿學)¶
(士又贈太師中書令爲宣徽北院使又贈兼/尚書令則是轉官與罷政亦襃贈而自宫師)¶
(得太師中令更爲超越它或不然/唐孫處約事)¶
(新唐書來濟傳云初濟與高智周郝處俊孫/處約客宣城石仲覧家仲覧衍於財有器識)¶
(待四人甚厚私相與言志處俊曰願宰天下/濟及智周亦然處約曰宰相或不可冀願爲)¶
(通事舍人足矣後濟領吏部處約始以瀛州/書佐入調濟遽注曰如志遂以爲通事舍人)¶
(後皆至公輔高智周傳云智周始與郝處俊/來濟孫處約共依江都石仲覧仲覧傾産結)¶
(四人驩因請各語所期處俊曰丈夫惟無仕/仕至宰相乃可智周濟如之處約曰得爲舍)¶
<pb:KR3j0038_SBCK_079-6a>¶
(人在殿中周旋吐納可也後濟居吏部處約/以瀛州參軍入調濟曰如志擬通事舍人畢)¶
(降階勞問平生案兩傳相去才一卷不應重/複如此可謂冗長本岀韓琬所撰御史臺記)¶
(而所載自不實處約傳正觀中爲齊王祐記/室祐多過失數上書切諌王誅太宗得其書)¶
(擢中書舍人是歳十七年癸卯來濟次年亦/爲中書舍人永徽三年拜相六年檢校吏部)¶
(尚書是歳丁巳去癸卯首尾十五歳若如兩/傳所書大爲不合韓琬之說誠謬史氏又失)¶
(於不考仲覽郷里一以爲宣城一以爲江都/豈宣城人而家於廣陵也)¶
(夏侯勝京房兩傳/漢書儒林傳欲詳記經學師承故序列唯謹)¶
(然夏侯勝京房又自有傳儒林云勝其先夏/侯都尉以尚書傳族子始昌始昌傳勝勝又)¶
(事同郡簡卿傳兄子建建又事歐陽高而本/傳又云從始昌受尚書後事簡卿又從歐陽)¶
<pb:KR3j0038_SBCK_079-6b>¶
(氏從子建師事勝及歐陽高儒林言房受易/梁人焦延壽以明災里得幸爲石顯所譛誅)¶
(凡百餘字而本傳又云治易事梁人焦延壽/其說長於災變房用之尤精爲石顯告非謗)¶
(政治誅此兩者近於重複也若其它張禹彭/宣王駿倪寛龔勝鮑宣周堪孔光李㝷韋賢)¶
(玄成薛廣德師丹王吉蔡誼董仲舒眭孟貢/禹䟽廣馬宫翟方進諸人但志姓名及所師)¶
(耳/漢人坐語言獲罪)¶
(漢昭帝時有大石自立僵桞復起眭孟上書/言有從疋夫爲天子宜求索賢人䄠以帝位)¶
(而退自封百里霍光惡之論以祅言惑衆伏/誅案孟之妄發其死宜矣宣帝信任宦官蓋)¶
(寛饒奏封事言五帝官天下三王家天下家/以傳子官以傳賢執金吾議以指意欲求禪)¶
(亦坐死考其所引亦不爲無罪楊惲之報孫/㑹宗書初無甚怨怒之語其詩曰田彼南山)¶
<pb:KR3j0038_SBCK_079-7a>¶
(蕪穢不治種一頃豆落而爲萁張晏釋以爲/言朝廷荒亂百官謟䛕可謂穿鑿而廷尉當)¶
(以大逆無道刑及妻子予熟味其詞獨有所/謂君父至尊親送其終也有時而旣蓋宣帝)¶
(惡其君喪送終之喻耳莊助論汲黯輔少主/守成武帝不怒實係於一時禍福云賈誼劉)¶
(向談說痛切無忌諱文成二帝未嘗問焉隨/筆紀之矣)¶
(樞密書史/景德四年命宰臣王旦監修兩朝正史知樞)¶
(密院王欽若陳堯叟參知政事趙安仁並修/國史後來執政入樞府皆不得提舉修書非)¶
(故事也/知州轉運使爲通判)¶
(今世士大夫旣貴不可復賤淳化中北戎入/㓂以殿前都虞候曹璨知定州時趙安易官)¶
(宗正少卿巳知州遂就徙通判同時有羅延/吉者旣知彭祁絳三州而除通判廣州滕中)¶
<pb:KR3j0038_SBCK_079-7b>¶
(正知興元府而通判河南袁郭知楚鄆二州/㑹秦王廷美遷置房州詔崇儀副使閻産進)¶
(知州而以郭通判州事范正辭旣知戎淄二/州而通判棣深又陳若拙歷知單州殿中侍)¶
(御史西川轉運使召歸㑹李至守洛都表爲/通判乆之柴禹錫鎭涇州復表爲通判連下)¶
(遷而皆非貶降近不復有矣/范正辭治饒州)¶
(范正辭太平興國中以饒州多滯訟選知州/事至則宿繋皆決遣之胥史坐淹獄停職者)¶
(六十三人㑹詔令科州兵送京有王興者懷/土憚行以刃故傷其足正辭斬之興妻上訴)¶
(太宗召見正辭庭辯其事正辭曰東南諸郡/饒實䌓盛人心易動興敢扇揺茍失控馭則)¶
(臣無待罪之地矣/上壯其敢斷特遷官充江南轉運副使饒州)¶
(民甘紹者爲群盗所掠州捕繋十四人獄具/將死正辭案部至引問之四皆泣下察其非)¶
<pb:KR3j0038_SBCK_079-8a>¶
(實命徙他所訊鞠旣而民有告盗所在者正/辭濳召監軍掩捕之盗覺遁去正辭即單騎)¶
(出郭二十里追及之賊控弦持矟來逼正辭/大呼以鞭撃之中賊雙目仆之餘賊渡江散)¶
(走被傷者尚有餘息旁得所弃贓按其姦狀/伏法十四人皆得釋此吾鄕里事而郡人多)¶
(不聞之/榮王藏書)¶
(濮王懿王之子宗綽蓄書七萬卷始與/英宗偕學于邸毎得異書必轉以相付宗綽)¶
(家本有岳陽記者皆所賜也此/國史本傳所載宣和中其子淮安郡王仲糜)¶
(進目録三卷忠宣公在燕得其中秩云除監/本外寫本印本書籍計二萬二千八百三十)¶
(六卷觀一秩之目如是所謂七萬卷者爲不/誣矣三舘祕府所未有也盛哉)¶
(秦杜八六子/秦少游八六子詞云片片飛花弄晚濛濛殘)¶
<pb:KR3j0038_SBCK_079-8b>¶
(雨籠晴正銷凝黄鸝又啼數聲語句清峭爲/名流推激予家舊有建本蘭畹曲集載杜牧)¶
(之一詞但記其末句云正銷魂梧桐又移翠/隂秦公蓋効之似差不及也)¶
容齋四筆卷第十三(終)¶
