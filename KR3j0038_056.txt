# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:36.089668
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 56
#+PROPERTY: FILE SB07n0612-056容齋五筆-卷二.
<pb:KR3j0038_SBCK_056-1a>¶
容齋五筆卷第二(十五則)¶
(二叔不咸/左氏傳載冨辰之言曰昔周公弔二叔之不)¶
(咸故封建親戚以蕃屏周士大夫多以二叔/爲管蔡案蔡仲之命云羣叔流言乃致辟管)¶
(叔于啇囚蔡叔降霍叔爲庶人蓋三叔也杜/預注以爲周公傷夏殷之叔世䟽其親戚以)¶
(至滅亡故廣封其兄弟是以方叙說管蔡郕/霍十六國其義昭然所言親戚者指兄弟耳)¶
(官階服章/唐憲宗時因數赦官多汎階又帝親郊陪祠)¶
(者授三品五品不計考使府軍吏以軍功借/賜朱紫率十八近臣謝郎官出使多所賜與)¶
(每朝㑹朱紫滿庭而少衣緑者品服太濫人/不以爲貴帝亦惡之詔太子少師鄭餘慶條)¶
(奏懲革淳熈十六年紹熈五年連有覃霈轉/官賜服者衆紹熈元年予自當塗徙㑹稽過)¶
<pb:KR3j0038_SBCK_056-1b>¶
(闕遇起居舍人莫仲謙於漏舍仲謙云比赴/景靈行香見朝士百數無一緑&KR0129;者又朝議)¶
(中奉皆直轉行故五品官不勝計頗&KR0011;元和/也)¶
(月非望而食/曆家論日月食自漢太初以來始定日食不)¶
(在朔則在晦否則二日然甚少月食則有十/四十五十六之差蓋置望參錯也天體有二)¶
(交道曰交初曰交中交&KR0004;者星家以爲羅睺/交中者計都也隱暗不可見於是爲入交法)¶
(以求之然不過能求朔望耳&KR0002;餘日入交則/書所不載由漢及唐二十八家曁)¶
(本朝十一曆皆然姑以慶元丁巳歳五次月/食考之二月望爲入交中七月爲交&KR0004;唯十)¶
(月二十日二十一日連兩夜乃以二更盡月/食之旣&KR0138;兩刻復明十一月十八夜復如之)¶
(案此三食皆是交中十月二十夜月在張五/度而計都在翼二度次夜月在張十七度計)¶
<pb:KR3j0038_SBCK_056-2a>¶
(都未動相距才四度耳十一月十八夜月在/星五度計都在張十九度相距二十度十二)¶
(月十七夜五更月在星二度入交陽末卯初/四刻交甚食六分半八刻退交十八夜四更)¶
(月在張六度入交中隂初至寅四刻交甚食/九分卯五刻退交其驗如此予竊又有疑焉)¶
(太隂一月一周天必兩值交道今年遂至八/食一一如星官曆翁之說仍不拘月望則玉)¶
(川子之詩不勝作矣當更求其旨趣云頃見/太史局官劉孝榮言月本無光受日爲明望)¶
(夜正與日對故一輪光滿或月行有遲疾先/後日光所不照處則爲食朔旦之日日月同)¶
(宫如月在日上掩太陽而過則日光爲所遮/故爲日食非此二日則無薄食之理其說亦)¶
(通/慶善橋)¶
(饒州學非范文正公所建予旣書之矣城内/慶善橋之說亦然比因郡人修橋拆去舊石)¶
<pb:KR3j0038_SBCK_056-2b>¶
(見其上鐫云康定庚辰案范公以景祐乙亥/爲待制丙子知開封府黜知饒州後徙潤越)¶
(至庚辰歳乃復職帥長安旣去此乆矣/西漢以來加官)¶
(漢書百官表云侍中左右曹諸吏散&KR0016;中常/侍皆加官所加或將軍列侯卿大夫將都尉)¶
(紿事中亦加官所加或大夫博士議郎其侍/中中常侍得入禁中諸曹受尚書事諸吏得)¶
(舉法散&KR0016;並乗輿車案漢世除授此等稱謂/殆&KR0002;今之兼職者不甚爲顯秩然魏相以御)¶
(史大夫而給事中它如劉向以宗正散&KR0016;給/事中蘇武以右曹典屬國楊雄爲諸吏光禄)¶
(大夫是也至於金日磾以降虜爲侍中其子/賞建諸孫常敞岑明渉湯融欽皆爲左曹諸)¶
(吏侍中故班史贊之云七世内侍何其盛也/蓋如今時閤門宣贊祗候之&KR0011;但漢家多用)¶
(士人武帝所任莊助朱買臣吾丘壽王東方/朔諸人皆天下選此其所以爲人貴重東漢)¶
<pb:KR3j0038_SBCK_056-3a>¶
(大略亦然晉宋以來又有給事黄門侍郎散/&KR0016;常侍通直散&KR0016;常侍散&KR0016;侍郎等皆爲兼)¶
(官但視本秩之高下巳而復以將軍爲寵齊/高帝以太子詹事何戢領選以戢資重欲加)¶
(常侍禇淵曰臣與王儉旣巳左珥&KR0002;復加戢/則八座遂有三貂&KR0002;帖以驍游亦爲不少乃)¶
(以爲吏部尚書加驍&KR0016;將軍唐有檢校官文/武散階憲銜乃此制也)¶
(國朝自/眞宗始創學士直學士待制直閣職名尤爲)¶
(仕宦所慕今自觀文殿大學士至直祕閣幾/四十種不刋之典明白易曉非&KR0002;前代之冗)¶
(泛云/吕望非熊)¶
(自李翰蒙求有吕望非熊之句後來据以爲/用然以史䇿考之六韜第一篇文韜曰文王)¶
(將田使編布卜曰田於渭陽將大得焉非龍/非彲非虎非羆兆得公侯天遺汝師文王曰)¶
<pb:KR3j0038_SBCK_056-3b>¶
(兆致是乎史編曰編之太祖史疇爲禹占得/臯陶比史記云吕尚窮困年老以漁釣千西)¶
(伯西伯將出獵&KR0114;之曰所&KR0023;非龍非彲非虎/非羆所&KR0023;覇王之輔後漢崔駰逹旨云漁父)¶
(見兆於元&KR0027;注文乃引史記非龍非驪非熊/非羆爲證今之史記蓋不然也非熊出處惟)¶
(此而巳/唐曹因墓銘)¶
(慶元三年信州上饒尉陳莊發土得唐碑乃/婦人爲夫所作其文云君姓曹名因字鄙夫)¶
(世爲鄱陽人祖父皆仕於唐高祖之朝惟公/三舉不第居家以禮義自守及卒於長安之)¶
(道朝廷公卿鄕鄰&KR0132;舊無不太息惟予獨不/然謂其母曰家有南畒足以養其親室有遺)¶
(文足以訓其子肖形天地間範圍隂陽内死/生聚散特世態耳何憂喜之有哉予姓周氏)¶
(公之妻室也歸公八載恩義有奪故贈之銘/曰其生也天其死也天茍逹此理哀復何言)¶
<pb:KR3j0038_SBCK_056-4a>¶
(予案唐世上饒本&KR0032;饒州其後分爲信故曹/君爲鄱陽人婦人能文逹理如此惜其不傳)¶
(故書之以裨圖志之缺/唐史省文之失)¶
(楊虞卿兄弟怙李宗閔&KR0020;爲人所奔向當時/爲之語曰欲入舉塲先問蘇張蘇張尚可三)¶
(楊殺我而新唐書减去先字李德裕賜河北/三鎭詔曰勿爲子孫之謀欲存輔車之&KR0020;新)¶
(書减去欲字遂使兩者意義爲不鏗鏘激越/此務省文之失也)¶
(李德裕論命令/李德&KR0073;相武宗言從計行韋弘質建言宰相)¶
(不可兼治錢榖德裕奏言管仲明於治國其/語曰國之重器莫重於令令重君尊君尊國)¶
(安治人之本莫要於令故曰&KR0220;令者死益令/者死不行令者死留令者死不從令者死五)¶
(者無赦又曰令在上而論可否在下是主威/下繋於人也大和後風俗寖敝令出於上非)¶
<pb:KR3j0038_SBCK_056-4b>¶
(之在下此敝不止無以治國臣謂制置職業/人主之柄非小人所得干弘質賤臣豈得以)¶
(非所宜言妄觸天聽是輕宰相也德裕大意/欲朝廷尊臣下肅而政出宰相故感憤切言)¶
(之予謂德裕當國它相取充位而已&KR0002;如所/言則一命一令之出臣下皆不得有言諌官)¶
(御史給事舍人之職廢矣弘質位給事中亦/非賤臣宜其一朝去位遂罹抵&KR0470;皆自取之)¶
(也/漢武唐德宗)¶
(漢張湯事武帝舞文巧詆以輔法所治夷滅/者多旋以罪受誅上惜湯稍進其子安世擢)¶
(爲尚書令安世宿衛忠正肅敬不怠勤勞國/家卒爲重臣其可大用不疑而武帝之意乃)¶
(以父湯故爾唐盧&KR0142;相德宗姦邪險賊爲天/下禍以公議不容譴逐致死帝念之不忘擢)¶
(叙其子元輔至兵部侍郎元輔端靜介正能/紹其祖弈之忠規陟之臺省要官宜也而德)¶
<pb:KR3j0038_SBCK_056-5a>¶
(宗之意乃以父&KR0142;故爾且武帝之世羣臣不/幸而誅者如莊助朱買臣吾丘壽王諸人及)¶
(考終名臣如汲黯鄭莊董仲舒卜式未嘗恤/其孤德宗輔相之賢如崔祐甫李泌陸贄皆)¶
(身没則巳而獨於湯&KR0142;二人飬卷如此是可/歎也)¶
(諸公論唐肅宗/唐肅宗於干戈之際奪父位而代之然尚有)¶
(可諉者曰欲收復兩京非居尊位不足以制/命諸將耳至於上皇還居興慶惡其與外人)¶
(交通劫徙之西內不復定省竟以怏怏而終/其不孝之惡上通於天是時元次山作中興)¶
(頌所書天子幸蜀太子即位於靈武直指其/事殆與洪範云武王勝殷殺受之辤同其詞)¶
(曰事有至難宗廟再安二聖重歡旣言重歡/則知其不歡多矣杜子美杜䳌詩我看禽鳥)¶
(情猶解事杜䳌傷之至矣顔魯公請立放生/池表云一日三朝大明天子之孝問安視膳)¶
<pb:KR3j0038_SBCK_056-5b>¶
(不改家人之禮東坡以爲彼知肅宗有愧於/是也黄魯直題磨崖碑尤爲深切撫軍監國)¶
(太子事何乃趣取大物爲事有至難天幸爾/上皇局脊還京師南内淒涼幾苟活高將軍)¶
(去事尤危臣結春秋二三䇿臣甫杜䳌再拜/詩安知忠臣痛至骨世上但賞瓊琚詞所以)¶
(揭表肅宗之罪極矣/孫馬兩公所言)¶
(盧照鄰有疾問孫思邈曰高醫愈疾奈何荅/曰天有四時五行寒暑迭居和爲&KR0040;怒爲風)¶
(凝爲雪霜張爲虹蜺天常數也人之四支五/藏一覺一寐吐納往來流爲榮衞章爲氣色)¶
(發爲音聲人常數也陽用其形隂用其精天/人所同也失則烝生&KR0044;否生寒結爲瘤贅䧟)¶
(爲癰疽奔則喘乏竭則焦槁發乎靣動乎形/天地亦然五緯縮贏孛彗飛流其危診也寒)¶
(暑不時其烝否也石立土踊是其瘤贅山崩/土䧟是其癰疽奔風暴&KR0040;其喘乏川瀆竭涸)¶
<pb:KR3j0038_SBCK_056-6a>¶
(其焦槁高醫導以藥石救以砭劑聖人和以/至德輔以人事故體有可愈之疾天有可振)¶
(之災睿宗召司馬子微問其術對曰爲道日/損損之又損以至於無爲夫心目所知見毎)¶
(損之尚不能巳况攻異端而増智慮哉帝曰/治身則爾治國&KR0002;何曰國猶身也故游心於)¶
(淡合氣於漠與物自然而無私焉而天下治/孫公司馬所言皆至道妙理之所寓治心養)¶
(性宜無出此者矣/元微之詩)¶
(唐書蓺文志元稹長慶集一百卷小集十卷/而傳於今者惟閩蜀刻本爲六十卷三館所)¶
(藏獨有小集文惠公鎭越以其舊治而文集/蓋缺乃求而刻之外春游一篇云酒戸年年)¶
(減山行漸漸難欲終心&KR0180;慢轉恐興䦨散鏡/水波猶冷稽峯雪尚殘不能辜物色乍可怯)¶
(春寒逺目傷千里新年思萬端無人知此意/閑凭小欄干白樂天書之題云元相公春游)¶
<pb:KR3j0038_SBCK_056-6b>¶
(錢思公藏其眞跡穆父守越時摹刻于蓬萊/閣下今不復存集中逸此詩文惠爲列之於)¶
(集外李端民平叔嘗和其韻&KR0009;公云東閣經/年别窮愁客路難望塵驚岳峙懷舊各雲散)¶
(茵醉恩逾厚檣歌興未殘馮唐嗟巳老范叔/敢言寒玉燭調魁柄陽春在筆端應憐掃門)¶
(役白首滯江干樂天所書予少時得其石刻/後亦失之)¶
(諌繚綾戯龍羅/李德裕爲浙西觀察使穆宗詔索盤絛繚綾)¶
(千匹德裕奏言立鵝天馬盤絛掬豹文彩怪/麗惟乗輿當御今廣用千匹臣所未諭優詔)¶
(爲停崇寜閒中使持/御札至成都令轉運司織戯龍羅二千繡旗)¶
(五百副使何常奏旗者軍國之用敢不奉詔/戯龍羅唯供御服日衣一匹歳不過三百有)¶
(竒今乃數倍無益也詔&KR0324;其言爲減四之三/以二事觀之人臣進言於君切而不訐蓋無)¶
<pb:KR3j0038_SBCK_056-7a>¶
(有不聽者何常所論甚與德裕相&KR0011;云/詳正學士)¶
(唐太宗時命祕書&KR0101;魏證寫四部羣書將藏/内府置讎正二十貟後又詔虞世南顔師古)¶
(踵領之功不就顯慶中罷讎正官使散官隨/畨刋正後詔東臺侍郎趙仁本等充使檢校)¶
(置詳正學士以代散官此名甚雅不知何時/罷去然祕省自有校書郎正字使正名責實)¶
(足矣紹興中以貴臣提舉祕書省而置編定/書籍官二貟亦其&KR0011;也)¶
容齋五筆卷第二(終)¶
<pb:KR3j0038_SBCK_056-7b>¶
