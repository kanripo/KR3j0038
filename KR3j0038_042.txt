# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:35.483447
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB07n0611-042容齋三筆-卷六.
<pb:KR3j0038_SBCK_042-1a>¶
容齋三筆卷第六(十五則)¶
(蕨萁養人/自古凶年饑歳民無以食往往隨所值以爲)¶
(命如范蠡謂呉人就蒲蠃於東海之濵蘇子/卿掘野䑕所去&KR0708;實及齧雪與旃毛并咽之)¶
(王莾教民煑木爲酪南方人饑餓羣入野澤/掘鳬茈鄧禹軍士食藻菜建安中咸陽人㧞)¶
(取酸&KR0037;藜藿以給食晉郗鍳在鄒山兖州百/姓掘野䑕蟄燕幽州人以桑椹爲糧魏道武)¶
(亦以供軍岷蜀食芋如此而巳吾州外邑&KR3092;/崌山在樂平德興境李羅萬斛山在浮梁樂)¶
(平鄱陽境皆綿亘百餘里山出蕨萁乾道辛/卯紹熈癸丑歳旦村民無食爭往取其根率)¶
(以昧旦荷鉏往掘深至四五尺壯者日可得/六十斤持歸搗取粉水澄細者煑食之如粔)¶
(籹狀毎根二斤可充一夫一日之食冬晴且/暖田野閒無不出者或不逺數十里多至數)¶
<pb:KR3j0038_SBCK_042-1b>¶
(千人自九月至二月終蕨抽拳則根無力於/是始止蓋救餓羸者半年天之生物爲人世)¶
(之利至矣古人不知用之傳記亦不載豈他/&KR0022;不産此乎)¶
(賢士隱居者/士子脩已篤學獨善其身不求知於人人亦)¶
(莫能知者所至或有之予毎惜其無傳比得/上虞李孟傳録示四事故謹書之其一曰慈)¶
(溪蔣季莊當宣和閒鄙王氏之學不事科舉/閉門窮經不妄與人接高抑崇居明州城中)¶
(率一歳四五訪其廬季莊聞其至必倒屣出/迎相對小室極意講論自晝竟夜殆忘&KR0230;食)¶
(告去則送之數里相得驩甚或問抑崇曰蔣/君不多與人周旋而獨厚於公公亦惓惓於)¶
(彼願聞其故抑崇曰閌終歳讀書凡有疑而/未判與所缺而未知者毎積至數十輙一扣)¶
(之無不迎刃而解而蔣之所長他人未必能/知之世之所謂知已其是乎其二曰王茂剛)¶
<pb:KR3j0038_SBCK_042-2a>¶
(居明之林村在巖壑深處有弟不甚學問使/顓治生以餬口而刻意讀書足跡未嘗妄出)¶
(尤䆳於周易沈煥通判州事嘗訪之其見趣/絶出於傳注之外云氣象嚴重窺其所得蓋)¶
(進而未巳也其三曰顧主簿不知何許人南/渡後寓于慈溪廉介有常安於貧賤不蘄人)¶
(之知至於踐履閒雖細事不苟也平旦起俟/賣菜者過門問菜把直幾何隨所言酬之它)¶
(飲食布帛亦然乆之人皆信服不忍欺茍一/曰之用足則玩心墳典不事交游里中有不)¶
(安其分武斷彊忮者相與譏之曰汝豈顧主/簿耶其四曰周日章信州永豐人操行介潔)¶
(爲邑人所敬&KR0271;門授徒僅有以自給非其義/一毫不取家至貧常終日絶食鄰里或以薄)¶
(少致餽時時不繼寜與妻子忍餓卒不以求/人隆寒披紙裘客有就訪亦欣然延納望其)¶
(容貌聽其論議莫不聳然縣尉謝生遺以襲/衣曰先生未嘗有求吾自欲致其勤勤耳受)¶
<pb:KR3j0038_SBCK_042-2b>¶
(之無傷也日章笑荅曰一衣與萬鍾等耳儻/無名受之是不辨禮義也卒辭之汪聖錫亦)¶
(知其賢以爲近於古之所謂獨行者是四君/子眞可書史䇿云)¶
(張籍陳無已詩/張籍在他鎭幕府鄆帥李師古又以書幣辟)¶
(之籍却而不納而作節婦吟一章&KR0009;之曰君/知妾有夫贈妾&KR0031;明珠感君&KR0374;綿意繫在紅)¶
(羅&KR0237;妾家高樓連苑起良人執㦸明光裏知/君用心如日月事夫誓擬同生死還君明珠)¶
(&KR0031;淚垂何不相逢未嫁時陳無巳爲潁州教/授東坡領郡而陳賦妾薄命篇言爲曽南豐)¶
(作其首章云主家十二樓一身當三千古來/妾薄命事主不盡年起舞爲主壽相送南陽)¶
(阡忍著主衣裳爲人作春妍有聲當徹天有/淚當徹泉死者恐無知妾身長自憐全用籍)¶
(意或謂無巳輕坡公是不然前此無巳官於/彭城坡公由翰林出守杭無巳越境見之於)¶
<pb:KR3j0038_SBCK_042-3a>¶
(宋都坐是免歸故其詩云一代不數人百年/能幾見昔爲馬首衘今爲禁門鍵一&KR0040;五月)¶
(涼中宵大江滿風帆目力短江空歳年晚其/尊敬之盡矣薄命擬况蓋不忍師死而遂倍)¶
(之忠厚之至也/杜詩誤字)¶
(李適之在明皇朝爲左相爲李林甫所擠去/位作詩曰避賢初罷相樂聖且銜盃爲問門)¶
(前客今朝幾箇來故杜子美飲中八仙歌云/在相日興費萬錢飲如長鯨吸百川銜盃樂)¶
(聖稱避賢正詠適之也而今所行本誤以避/賢爲世賢絶無意義兼世字是太宗諱豈敢)¶
(用哉秦州雨晴詩云天永秋雲薄從西萬里/風謂秋天遼永風從萬里而來可謂廣大而)¶
(集中作天水此乃秦州郡名&KR0002;用之入此篇/其致思淺矣和李表丈早春作云力疾坐清)¶
(曉來詩悲早春正答其意而集中作來時殊/失所謂和篇本旨)¶
<pb:KR3j0038_SBCK_042-3b>¶
(東坡詩用老字/東坡賦詩用人姓名多以老字足成句如壽)¶
(州龍潭云觀魚并記老莊周病不赴㑹云空/對親春老孟光看潮云猶似浮江老阿童贈)¶
(黄山人云&KR0003;禪長笑老浮屠元長老納裙云/乞與佯狂老萬回東軒云挂冠知有老蕭郎)¶
(侍立邇英云定似香山老居士贈李道士云/知是香山老居士蒜山亭云竒逸多聞老敬)¶
(通汶公東堂云一帖空存老遂良次韻韶守/云華髪蕭蕭老遂良游羅浮云還湏略報老)¶
(同叔贈辯才云中有老法師&KR0009;子由云青山/老從事贈眼醫云忘言老尊宿妙高臺中老)¶
(比丘謝惠酒云青州老從事射餉魚云誰似/老方朔贈呉子野扇云得之老月師次韻李)¶
(端叔云此是老牛戩是皆以爲助語非眞謂/其老也大抵七言則於第五字用之五言則)¶
(於第三字用之&KR0002;其它錯出如再&KR0003;走老瞞/故人餘老龐老濞宫粧傳父祖便腹從人笑)¶
<pb:KR3j0038_SBCK_042-4a>¶
(老韶老可能爲竹冩眞不知老奘幾時歸之/&KR0011;皆隨語&KR0020;而然白樂天云毎被老元偷格)¶
(律蓋亦有自來矣/杜詩命意)¶
(杜公詩命意用事旨趣深逺若隨口一讀往/往不能曉解姑紀一二篇以示好事者如能)¶
(畫毛延壽投壷郭舎人毎&KR0041;天一笑復似物/皆春政化平如水皇恩斷若神時時用抵戯)¶
(亦未雜風塵第三聮意味頗與前語不相聮/貫讀者或以爲疑按杜之旨本謂技藝倡優)¶
(不應&KR0041;人主顧眄賞接然使政化如水皇恩/&KR0002;神爲治大要旣無所損則時時用此軰亦)¶
(亡害也又如亂後碧井廢時清瑶殿深銅缾/未失水百丈有哀音側想美人意應悲寒甃)¶
(沈蛟龍半缺落猶得折黄金此篇蓋見故宫/井内汲者得銅缾而作然首句便&KR0003;廢井則)¶
(下文翻覆鋪叙爲難而曲折宛轉如是它人/畢一生模/不能到也又一篇云&KR0242;雞初賜)¶
<pb:KR3j0038_SBCK_042-4b>¶
(錦舞馬旣登床簾下宫人出樓前御桞長仙/游終一閟女樂乆無香寂寞驪山道清秋草)¶
(木黄/先忠宣公在北方得唐人畫驪山宫/殿圖一軸華清宫居山顚殿外垂簾宫人無)¶
(數穴簾&KR0169;而窺一時伶官戯劇品&KR0011;雜沓皆/列于下杜一詩眞所謂親見之也)¶
(擇福莫若重/國語載范文子曰擇福莫若重擇禍莫若輕)¶
(且士君子樂天知命全身逺害避禍就福安/有迨于禍至擇而處之之理哉韋昭注云有)¶
(兩福擇取其重有兩禍擇取其輕蓋以不幸/而與禍㑹&KR0020;不容但已則權其輕重順受其)¶
(一焉莊子養生主篇云爲善無近名爲惡無/近刑夫孳孳爲善君子之所固然何至於縱)¶
(意爲惡而特以不麗於刑爲得計哉是又有/&KR0003;矣其所謂惡者蓋與善相對之辭雖於德)¶
(爲愆義非&KR0002;小人以身試禍自速百殃之比/也故下文云可以全生可以保身可以盡年)¶
<pb:KR3j0038_SBCK_042-5a>¶
(其旨昭矣/用人丈字之失)¶
(士人爲文或采巳用語言當深究其旨意苟/失之不考則必詒論議詔興七年趙忠簡公)¶
(重脩/哲録書成轉特進制詞云惟)¶
(宣仁之誣謗未明致/哲廟之憂勤不顯此蓋用范忠宣遺表中語)¶
(兩句但易兩字而甚不然范之辭云致保佑/之憂勤不顯專指)¶
(母后以言正得其實今以保佑爲/哲廟則了非本意矣紹興十九年予爲福州)¶
(教授爲府作謝曆日表頌德一聮云神祗祖/考旣安樂於太平歳月日時又明章於庶證)¶
(至乾道中有外郡亦上表謝曆&KR0041;其采取用/之讀者以爲駢儷精切予笑謂之曰此大有)¶
(利害今/光堯在德壽所謂考者何哉坐客皆縮頸信)¶
<pb:KR3j0038_SBCK_042-5b>¶
(乎不可不審也/李衛公輞川圗䟦)¶
(輞川圗一軸李趙公題其末云藍田縣鹿&KR0080;/寺主僧子良䞇於予且曰鹿&KR0080;即王右丞輞)¶
(川之第也右丞篤志奉佛妻死不再娶潔居/逾三十載母夫人卒表宅爲寺今&KR0193;墓在寺)¶
(之西南隅其圗實右丞之親筆予閱玩珍重/永爲家藏弘憲題其前一行云元和四年八)¶
(月十三日弘憲題弘憲者吉甫字也其後衛/公又䟦云乘閒閱篋書中得先公相國所收)¶
(王右丞畫輞川圗實家世之寳也先公凡更/三十六鎭故所藏書畫多用方鎭印記大和)¶
(二年戊申正月四日浙江西道觀察等使檢/校禮部尚書兼潤州刺史李德裕恭題又一)¶
(行云開成二年秋七月望日文饒記前後五/印曰淮南節度使印浙江西道觀察處置等)¶
(使之印劒南西川節度使印山南西道節度/使印鄭滑節度使印并贊皇二字又内合同)¶
<pb:KR3j0038_SBCK_042-6a>¶
(印建業文房之印集賢院藏書印此三者南/唐李氏所用故後一行曰昇元二年十一月)¶
(三日雖今所傳云臨本然正自超妙但衞公/所志殊爲可疑唐書李吉甫傳云德宗以來)¶
(姑息藩鎭有終身不易地者吉甫爲相歳餘/凡易三十六鎭吉甫平生只爲淮南節度耳)¶
(今乃言身更三十六鎭誠大不然所用印記/如浙西西川山西鄭滑皆衞公所歷也且書)¶
(其父手澤不言第幾子而有李字又自標其/字皆非是蓋好事者妄爲之白樂天詩所&KR0003;)¶
(青涼寺即輞川云洪慶善作丹陽洪氏家譜/序云丹陽之洪本姓弘避唐諱改有弘憲者)¶
(元和四年跋輞川圖亦大錯也/白公夜聞歌者)¶
(白樂天琵琶行蓋在尋陽江上爲啇人婦所/作而啇乃買茶於浮梁婦對客奏曲樂天移)¶
(船夜登其舟與飲了無所忌豈非以其長安/故倡女不以爲嫌邪集中又有一篇題云夜)¶
<pb:KR3j0038_SBCK_042-6b>¶
(聞歌者時自京城謫潯陽宿於鄂州又在琵/琶之前其詞曰夜泊鸚鵡洲秋江月澄澈鄰)¶
(船有歌者發調堪愁絶歌罷繼以泣泣聲通/復咽尋聲見其人有婦顔如雪獨&KR0029;帆檣立)¶
(娉婷十七八夜淚似眞珠&KR0031;&KR0031;墮明月借問/誰家婦歌泣何淒切一問一霑襟低眉終不)¶
(&KR0003;陳鴻長恨傳序云樂天深於詩多於情者/也故所遇必&KR0009;之吟詠非有意於漁色然鄂)¶
(州所見亦一女子獨處夫不在焉&KR0050;田李下/之疑唐人不議也今詩人罕談此章聊復表)¶
(出/謝朏志節)¶
(荀彧佐魏武帝劉穆之佐宋高祖高德政佐/齊文宣高熲佐隋文帝劉文靜佐唐高祖終)¶
(之&KR0434;漢晉魏周及取隋其功不細矣彧以不/言伏后事與勸止九錫飲酖而死穆之居守)¶
(丹陽宋祖北伐而九錫之㫖從北來愧懼而/卒德政以精神凌逼爲楊愔所&KR0626;熲以爲相)¶
<pb:KR3j0038_SBCK_042-7a>¶
(畜妾爲獨&KR0012;后所譛文靜以妾弟告變爲裴/寂所&KR0626;皆不免於誅蕭道成謀篹宋欲引謝)¶
(朏參贊大業屏人與之語朏無言道成必欲/引參佐命以爲左長史從容閒道石苞事諷)¶
(之朏訖不順指及受宋禪方爲侍中不肯解/璽綬引枕而卧歩出府門道成之子頥欲殺)¶
(之道成畏得罪於公議曰殺之適成其名正/當容之度外耳遂廢于家海陵王之世復爲)¶
(侍中宣城王鸞謀繼大統多引朝廷名士朏/心不願乃求出爲吳興太守其弟瀹爲吏部)¶
(尚書朏致酒與之曰可力飲此無預人事其/心蓋惡鸞而末如之何也朏之志節行義凛)¶
(凛如此司馬温公猶以爲譏斯亦可恕也巳/續筆於士匄韓厥下略及之故復詳論于此)¶
(琵琶亭詩/江州琵琶亭下臨江津)¶
(國朝以來往來者多題詠其工者輙爲人所/傳淳熈已亥歳蜀士郭明復以中元日至亭)¶
<pb:KR3j0038_SBCK_042-7b>¶
(賦古風一章其前云白樂天流落湓浦作琵/琶行其放懷適意視憂患死生禍福得喪爲)¶
(何物非深於道者能之乎賈傅謪長沙抑鬱/致死陸相竄南賔屏絶人事至從狗竇中度)¶
(食飲兩公猶有累乎世未能如樂天逍遥自/得也予過九江維舟琵琶亭下爲賦此章香)¶
(山居士頭欲白秋風吹作湓城客眼看世事/等虚空雲夣胸中無一物舉觴獨醉天爲家)¶
(詩成萬象遭梳&KR1057;不管時人皆欲殺夜深江/上聽琵琶賈胡老婦兒女語淚濕青衫如著)¶
(雨此公豈作少狂夣與世浮沉聊爾汝我來/後公三百年潯陽至今無管絃長安不見遺)¶
(音寂依舊康廬翠掃天郭君成都人隆興癸/未登科仕不甚逹但賈&KR0105;自長沙召還後爲)¶
(梁王傅乃卒前所云少誤矣吾州餘干縣東/干越亭有琵琶洲在下唐劉長卿張祐軰皆)¶
(留題紹興中王洋元勃一絶句云塞外風煙/能記否天涯淪落自心知眼中風物參差是)¶
<pb:KR3j0038_SBCK_042-8a>¶
(只欠江州司馬詩眞佳句也/減損入宫人)¶
(唐開元十七年國子祭酒楊瑒上言省司奏/限天下明經進士及第每年不過百人竊見)¶
(流外出身毎歳二千餘人而明經進士不能/居其什一則是服勤道業之士不如胥吏之)¶
(得仕也&KR0002;以出身人太多則應諸色裁損不/應獨抑明經進士當時以其言爲然淳熈九)¶
(年大減任子貟數是時吏部四選開具以三/年爲率文班進士大約三四百人任子文武)¶
(亦如之而恩倖流外蓋過二千之數甚與開/元&KR0011;也)¶
(韓蘇文章譬喻/韓蘇兩公爲文章用譬喻處重&KR0232;聮貫至有)¶
(七八轉者韓公送石洪序云論人高下事後/當成敗&KR0002;河決下流東注&KR0002;駟馬駕輕車就)¶
(熟路而王良造父爲之先後也若燭照數計/而&KR0027;&KR0114;也盛山詩序云儒者之於患難其拒)¶
<pb:KR3j0038_SBCK_042-8b>¶
(而不受於懷也若築河隄以障屋霤其容而/消之也若水之於海氷之於夏日其翫而忘)¶
(之以文辭也&KR0002;奏金石以破蟋蟀之鳴蟲飛/之聲蘇公百歩洪詩云長洪斗落生跳波輕)¶
(舟南下如投梭水師絶呌鳬鴈起亂石一線/爭蹉磨有如兎走鷹隼落駿馬下注千丈坡)¶
(斷絃離柱箭脫手飛電過&KR0169;珠翻荷之&KR0011;是/也)¶
(唐昭宗贈諌臣官/唐僖宗幸蜀政事悉出内侍田令孜之手左)¶
(拾遺孟昭圖右補闕常濬上䟽論事昭圗坐/貶令孜遣人沉之於蟇頥津賜濬死資治通)¶
(鑑記其事予讀昭宗實録即位之初贈昭圗/起居郎濬禮部貟外郎以其直諌被戮故襃)¶
(之方時艱危救亡不暇而&KR0004;政及此通鑑失/書之亦可惜也)¶
容齋三筆卷第六(終)¶
