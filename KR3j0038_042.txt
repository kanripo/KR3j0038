# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:30
#+PROPERTY: JUAN 42


六(十五/則)¶　　　　宋　洪邁　撰
　　蕨萁養人
自古凶年饑歳民無以食徃徃隨所值以爲¶命如范蠡
謂吳人就蒲蠃於東海之濵蘇子卿掘野鼠所去草實
及齧雪與旃毛并咽之¶王莽教民煮木爲酪南方人饑
餓羣入野澤掘鳬茨鄧禹軍士食藻菜建安中咸陽人
㧞¶取酸棗藜藿以給食晉郗鑒在鄒山兖州百姓掘野
<pb:KR3j0038_WYG_041-1b>
鼠蟄燕幽州人以桑椹爲糧魏道武¶亦以供軍岷蜀食
芋如此而已吾州外邑&KR3092;崌山在樂平徳興境李羅萬
斛山在浮梁樂¶平鄱陽境皆緜亘百餘里山出蕨萁乾
道辛卯紹熈癸丑歳旱村民無食爭徃取其根率¶以昧
旦荷鉏徃掘深至四五尺壯者日可得六十斤持歸搗
取粉水澄細者煮食之如粔¶籹狀每根二斤可充一夫
一日之食冬晴且暖田野閒無不出者或不逺數十里
多至數<md:KR3j0038_SBCK_042-1b>¶千人自九月至二月終蕨抽拳則根無力於是
<pb:KR3j0038_WYG_041-2a>
始止蓋救餓羸者半年天之生物爲人世¶之利至矣古
人不知用之傳記亦不載豈他邦不產此乎¶
　　賢士隱居者
士子脩已篤學獨善其身不求知於人人亦¶莫能知者
所至或有之予每惜其無傳比得上虞李孟傳録示四
事故謹書之其一曰慈¶溪蔣季莊當宣和閒鄙王氏之
學不事科舉閉門窮經不妄與人接高抑崇閒居明州
城中¶率一歳四五訪其廬季莊聞其至必倒屣出迎相
<pb:KR3j0038_WYG_041-2b>
對小室極意講論自晝竟夜殆忘寢食¶告去則送之數
里相得驩甚或問抑崇曰蔣君不多與人周旋而獨厚
於公公亦惓惓於¶彼願聞其故抑崇曰閌終歳讀書凡
有疑而未判與所缺而未知者每積至數十輒一扣¶之
無不迎刃而解而蔣之所長他人未必能知之世之所
謂知己其是乎其二曰王茂剛<md:KR3j0038_SBCK_042-2a>¶居明之林村在巖壑深
處有弟不甚學問使顓治生以餬口而刻意讀書足跡
未嘗妄出¶尤&KR0201;於周易沈煥通判州事嘗訪之其見趣
<pb:KR3j0038_WYG_041-3a>
絶出於傳注之外云氣象嚴重窺其所得蓋¶進而未已
也其三曰顧主簿不知何許人南渡後寓于慈溪廉介
有常安於貧賤不蘄人¶之知至於踐履閒雖細事不苟
也平旦起俟賣菜者過門問菜把直幾何隨所言酬之
他¶飲食布帛亦然乆之人皆信服不忍欺苟一日之用
足則玩心墳典不事交游里中有不¶安其分武斷彊忮
者相與譏之曰汝豈顧主簿耶其四曰周日章信州永
豐人操行介㓗¶爲邑人所敬開門授徒僅有以自給非
<pb:KR3j0038_WYG_041-3b>
其義一毫不取家至貧常終日絶食鄰里或以薄¶少致
餽時時不繼寧與妻子忍餓卒不以求人隆寒披紙裘
客有就訪亦欣然延納望其¶容貌聽其論議莫不聳然
縣尉謝生遺以襲衣曰先生未嘗有求吾自欲致其勤
勤耳受<md:KR3j0038_SBCK_042-2b>¶之無傷也日章笑答曰一衣與萬鍾等耳儻無
名受之是不辨禮義也卒辭之汪聖錫亦¶知其賢以爲
近於古之所謂獨行者是四君子眞可書史策云¶
　　張籍陳無已詩
<pb:KR3j0038_WYG_041-4a>
張籍在他鎭幕府鄆帥李師古又以書幣辟¶之籍却而
不納而作節婦吟一章寄之曰君知妾有夫贈妾雙明
珠感君纒綿意繫在紅¶羅襦妾家高樓連苑起良人執
㦸明光裏知君用心如日月事夫誓擬同生死還君明
珠¶雙淚垂何不相逢未嫁時陳無已爲潁州教授東坡
領郡而陳賦妾薄命篇言爲曾南豐¶作其首章云主家
十二樓一身當三千古來妾薄命事主不盡年起舞爲
主壽相送南陽¶阡忍著主衣裳爲人作春妍有聲當徹
<pb:KR3j0038_WYG_041-4b>
天有淚當徹泉死者恐無知妾身長自憐全用籍¶意或
謂無已輕坡公是不然前此無已官於彭城坡公由翰
林出守杭無已越境見之於<md:KR3j0038_SBCK_042-3a>¶宋都坐是免歸故其詩云
一代不數人百年能幾見昔爲馬首銜今爲禁門鍵一
雨五月¶涼中宵大江滿風㠶目力短江空歳年晩其尊
敬之盡矣薄命擬况蓋不忍師死而遂倍¶之忠厚之至
也
　　杜詩誤字
<pb:KR3j0038_WYG_041-5a>
李適之在明皇朝爲左相爲李林甫所擠去位作詩曰
避賢初罷相樂聖且銜盃爲問門¶前客今朝幾箇來故
杜子美飲中八仙歌云左相日興費萬錢飲如長鯨吸
百川銜盃樂¶聖稱避賢正詠適之也而今所行本誤以
避賢爲世賢絶無意義兼世字是太宗諱豈敢¶用哉秦
州雨晴詩云天永秋雲薄從西萬里風謂秋天遼永風
從萬里而來可謂廣大而¶集中作天水此乃秦州郡名
若用之入此篇其致思淺矣和李表文早春作云力疾
<pb:KR3j0038_WYG_041-5b>
坐淸¶曉來詩悲早春正答其意而集中作來時殊失所
謂和篇本㫖<md:KR3j0038_SBCK_042-3b>¶　　東坡詩用老字
東坡賦詩用人姓名多以老字足成句如壽¶州龍潭云
觀魚并記老莊周病不赴會云空對親舂老孟光看潮
云猶似浮江老阿童贈¶黃山人云說禪長笑老浮屠元
長老衲裙云乞與佯狂老萬回東軒云挂冠知有老蕭
郎¶侍立邇英云定是香山老居士贈李道士云知是香
<pb:KR3j0038_WYG_041-6a>
山老居士蒜山亭云奇逸多聞老敬¶通汶公東堂云一
帖空存老遂良次韻韶守云華髪蕭蕭老遂良㳺羅浮
云還須略報老¶同叔贈辯才云中有老法師寄子由云
靑山老從事贈眼醫云忘言老尊宿妙高臺中老¶比邱
謝惠酒云靑州老從事謝餉魚云誰似老方朔贈吳子
野扇云得之老月師次韻李¶端叔云此是老牛戬是皆
以爲助語非眞謂其老也大抵七言則於第五字用之
五言則¶於第三字用之若其他錯出如再說走老瞞故
<pb:KR3j0038_WYG_041-6b>
人餘老龎老濞宫粧傳父祖便腹從人笑<md:KR3j0038_SBCK_042-4a>¶老韶老可能
爲竹寫眞不知老奘幾時歸之類皆隨語勢而然白樂
天云每被老元偷格¶律蓋亦有自來矣
　　杜詩命意¶
杜公詩命意用事㫖趣深逺若隨口一讀徃徃不能曉
解姑紀一二篇以示好事者如能¶畫毛延壽投壺郭舍
人每蒙天一笑復似物皆春政化平如水皇恩斷若神
時時用抵戱¶亦未雜風塵第三聮意味頗與前語不相
<pb:KR3j0038_WYG_041-7a>
聮貫讀者或以爲疑按杜之㫖本謂技藝倡優¶不應蒙
人主顧眄賞接然使政化如水皇恩若神爲治大要旣
無所損則時時用此輩亦¶亡害也又如亂後碧井廢時
淸瑶殿深銅缾未失水百丈有哀音側想美人意應悲
寒甃¶沉蛟龍半缺落猶得折黃金此篇蓋見故宫井内
汲者得銅缾而作然首句便說廢井則¶下文翻覆鋪叙
爲難而曲折宛轉如是他人畢一生模寫不能到也又
一篇云闘雞初賜<md:KR3j0038_SBCK_042-4b>¶錦舞馬旣登牀簾下宫人出樓前御
<pb:KR3j0038_WYG_041-7b>
柳長仙游終一閟女樂乆無香寂寞驪山道淸秋草¶木
黃先忠宣公在北方得唐人畫驪山宫殿圖一軸華淸
宫居山顚殿外垂簾宫人無¶數宂簾隙而窺一時伶官
戲劇品類雜沓皆列于下杜一詩眞所謂親見之也¶
　　擇福莫若重
國語載范文子曰擇福莫若重擇禍莫若輕¶且士君子
樂天知命全身逺害避禍就福安有迨于禍至擇而處
之之理哉韋昭注云有¶兩福擇取其重有兩禍擇取其
<pb:KR3j0038_WYG_041-8a>
輕蓋以不幸而與禍會勢不容但已則權其輕重順受
其¶一焉莊子養生主篇云爲善無近名爲惡無近刑夫
孳孳爲善君子之所固然何至於縱¶意爲惡而特以不
麗於刑爲得計哉是又有說矣其所謂惡者蓋與善相
對之辭雖於徳¶爲愆義非若小人以身試禍自速百殃
之比也故下文云可以全生可以保身可以盡年<md:KR3j0038_SBCK_042-5a>¶其㫖
昭矣
　　用人文字之失
<pb:KR3j0038_WYG_041-8b>
士人爲文或采已用語言當深究其㫖意苟失之不考
則必詒論議紹興七年趙忠簡公¶重脩哲録書成轉特
進制詞云惟¶宣仁之誣謗未明致哲廟之憂勤不顯此
蓋用范忠宣遺表中語¶兩句但易兩字而甚不然范之
辭云致保佑之憂勤不顯專指¶母后以言正得其實今
以保佑爲哲廟則了非本意矣紹興十九年予爲福州¶
教授爲府作謝厯日表頌徳一聮云神祇祖考旣安樂
於太平歳月日時又明章於庶證¶至乾道中有外郡亦
<pb:KR3j0038_WYG_041-9a>
上表謝厯蒙其采取用之讀者以爲駢麗精切予笑謂
之曰此大有¶利害今光堯在徳壽所謂考者何哉坐客
皆縮頸信<md:KR3j0038_SBCK_042-5b>¶乎不可不審也
　　李衞公輞川圖䟦¶
輞川圖一軸李趙公題其末云藍田縣鹿苑寺主僧子
良贄於予且曰鹿苑即王右丞輞¶川之第也右丞篤志
奉佛妻死不再娶㓗居逾三十載母夫人卒表宅爲寺
今冡墓在寺¶之西南隅其圖實右丞之親筆予閱玩珍
<pb:KR3j0038_WYG_041-9b>
重永爲家藏宏憲題其前一行云元和四年八¶月十三
日宏憲題宏憲者吉甫字也其後衞公又䟦云乘閒閱
篋書中得先公相國所收¶王右丞畫輞川圖實家世之
寳也先公凡更三十六鎭故所藏書畫多用方鎭印記
大和¶二年戊申正月四日浙江西道觀察等使撿挍禮
部尚書兼潤州刺史李徳裕恭題又一¶行云開成二年
秋七月望日文饒記前後五印曰淮南節度使印浙江
西道觀察處置等¶使之印劒南西川節度使印山南西
<pb:KR3j0038_WYG_041-10a>
道節度使印鄭滑節度使印并贊皇二字又内合同<md:KR3j0038_SBCK_042-6a>¶印
建業文房之印集賢院藏書印此三者南唐李氏所用
故後一行曰昇元二年十一月¶三日雖今所傳爲臨本
然正自超妙但衞公所志殊爲可疑唐書李吉甫傳云
徳宗以來¶姑息藩鎭有終身不易地者吉甫爲相歲餘
凡易三十六鎭吉甫平生只爲淮南節度耳¶今乃言身
更三十六鎭誠大不然所用印記如浙西西川山西鄭
滑皆衞公所歴也且書¶其父手澤不言第幾子而有李
<pb:KR3j0038_WYG_041-10b>
字又自標其字皆非是蓋好事者妄爲之白樂天詩所
說¶淸源寺即輞川云洪慶善作丹陽洪氏家譜序云丹
陽之洪本姓𢎞避唐諱改有𢎞憲者¶元和四年䟦輞川
圖亦大錯也
　　白公夜聞歌者¶
白樂天琵琶行蓋在潯陽江上爲商人婦所作而商乃
買茶於浮梁婦對客奏曲樂天移¶船夜登其舟與飲了
無所忌豈非以其長安故倡女不以爲嫌邪集中又有
<pb:KR3j0038_WYG_041-11a>
一篇題云夜<md:KR3j0038_SBCK_042-6b>¶聞歌者時自京城謫潯陽宿於鄂州又在
琵琶之前其詞曰夜泊鸚鵡洲秋江月澄澈鄰¶船有歌
者發調堪愁絶歌罷繼以泣泣聲通復咽尋聲見其人
有婦顏如雪獨倚㠶檣立¶娉婷十七八夜淚似眞珠雙
雙墮明月借問誰家婦歌泣何凄切一問一霑襟低眉
終不¶說陳鴻長恨傳序云樂天深於詩多於情者也故
所遇必寄之吟詠非有意於漁色然鄂¶州所見亦一女
子獨處夫不在焉𤓰田李下之疑唐人不譏也今詩人
<pb:KR3j0038_WYG_041-11b>
罕談此章聊復表¶出
　　謝朏志節¶
荀彧佐魏武帝劉穆之佐宋高祖高徳政佐齊文宣高
熲佐隋文帝劉文靜佐唐高祖終¶之簒漢晉魏周及取
隋其功不細矣彧以不言伏后事與勸止九錫飲酖而
死穆之居守¶丹陽宋祖北伐而九錫之㫖從北來愧懼
而卒徳政以精神凌逼爲楊愔所譖熲以爲相<md:KR3j0038_SBCK_042-7a>¶畜妾爲
獨孤后所譖文靜以妾弟告變爲裴寂所譖皆不免於
<pb:KR3j0038_WYG_041-12a>
誅蕭道成謀簒宋欲引謝¶朏參贊大業屏人與之語朏
無言道成必欲引參佐命以爲左長史從容閒道石苞
事諷¶之朏訖不順指及受宋禪方爲侍中不肯解璽綬
引枕而卧歩出府門道成之子賾欲殺¶之道成畏得罪
於公議曰殺之適成其名正當容之度外耳遂廢于家
海陵王之世復爲¶侍中宣城王鸞謀繼大統多引朝廷
名士朏心不願乃求出爲吳興太守其弟瀹爲吏部¶尚
書朏致酒與之曰可力飲此無預人事其心蓋惡鸞而
<pb:KR3j0038_WYG_041-12b>
末如之何也朏之志節行義凛¶凛如此司馬温公猶以
爲譏斯亦可恕也已二筆於士匄韓厥下略及之故復
詳論于此¶
　　琵琶亭詩
江州琵琶亭下臨江津¶國朝以來徃來者多題詠其工
者輒爲人所傳淳熈己亥歳蜀士郭明復以中元日至
亭<md:KR3j0038_SBCK_042-7b>¶賦古風一章其前云白樂天流落湓浦作琵琶行其
放懷適意視憂患死生禍福得䘮爲¶何物非深於道者
<pb:KR3j0038_WYG_041-13a>
能之乎賈傅謫長沙抑鬱致死陸相竄南賔屏絶人事
至從狗竇中度¶食飲兩公猶有累乎世未能如樂天逍
遥自得也予過九江維舟琵琶亭下爲賦此章香¶山居
士頭欲白秋風吹作湓城客眼看世事等虚空雲夢胸
中無一物舉觴獨醉天爲家¶詩成萬象遭梳爬不管時
人皆欲殺夜深江上聽琵琶賈胡老婦兒女語淚濕靑
衫如著¶雨此公豈作少狂夢與世浮沉聊爾汝我來後
公三百年潯陽至今無管絃(公詩有潯陽小/處無音樂之句)長安不見
<pb:KR3j0038_WYG_041-13b>
遺¶音寂依舊康廬翠掃天郭君成都人隆興癸未登科
仕不甚逹但賈誼自長沙召還後爲¶梁王傅乃卒前所
云少誤矣吾州餘干縣東干越亭有琵琶洲在下唐劉
長卿張祐輩皆¶留題紹興中王洋元勃一絶句云塞外
風煙能記否天涯淪落自心知眼中風物參差是<md:KR3j0038_SBCK_042-8a>¶只欠
江州司馬詩眞佳句也
　　減損入官人¶
唐開元十七年國子祭酒楊㻛上言省司奏限天下明
<pb:KR3j0038_WYG_041-14a>
經進士及第每年不過百人竊見¶流外出身每歳二千
餘人而明經進士不能居其什一則是服勤道業之士
不如胥吏之¶得仕也若以出身人太多則應諸色裁損
不應獨抑明經進士當時以其言爲然淳熈九¶年大減
任子員數是時吏部四選開具以三年爲率文班進士
大約三四百人任子文武¶亦如之而恩倖流外蓋過二
千之數甚與開元類也¶
　　韓蘇文章譬喻
<pb:KR3j0038_WYG_041-14b>
韓蘇兩公爲文章用譬喻處重複聮貫至有¶七八轉者
韓公送石洪序云論人高下事後當成敗若河決下流
東注若駟馬駕輕車就¶熟路而王良造父爲之先後也
若燭照數計而龜卜也盛山詩序云儒者之於患難其
拒<md:KR3j0038_SBCK_042-8b>¶而不受於懷也若築河隄以障屋霤其容而消之也
若水之於海冰之於夏日其翫而忘¶之以文辭也若奏
金石以破蟋蟀之鳴蟲飛之聲蘇公百歩洪詩云長虹
斗落生跳波輕¶舟南下如投梭水師絶呌鳬鴈起亂石
<pb:KR3j0038_WYG_041-15a>
一線爭蹉磨有如兎走鷹隼落駿馬下注千丈坡¶斷絃
離柱箭脫手飛電過隙珠翻荷之類是也¶
　　唐昭宗贈諫臣官
唐僖宗幸蜀政事悉出内侍田令孜之手左¶拾遺孟昭
圖右補闕常濬上䟽論事昭圖坐貶令孜遣人沉之於
蟇頥津賜濬死資治通¶鑑記其事予讀昭宗實録即位
之初贈昭圖起居郎濬禮部員外郎以其直諫被戮故
褒¶之方時艱危救亡不暇而初政及此通鑑失書之亦
<pb:KR3j0038_WYG_041-15b>
可惜也¶
　
　
　
　
　
　
　容齋三筆卷六¶
<md:KR3j0038_SBCK_043-1a>¶
<pb:KR3j0038_WYG_042-1a>
欽定四庫全書卷
　容齋三筆卷
