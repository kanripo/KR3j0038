# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:29
#+PROPERTY: JUAN 8

<md:KR3j0038_SBCK_008-1a>¶
八(十五/則)¶　　　　宋　洪邁　撰
　　諸葛公¶
諸葛孔明千載人其用兵行師皆本於仁義節制自三¶
代以降未之有也蓋其操心制行一出於誠生於亂世¶
躬耕隴畝使無徐庶之一言𤣥徳之三顧則苟全性命¶
不求聞逹必矣其始見𤣥徳論曹操不可與爭鋒孫氏¶
可與為援而不可圗唯荆益可以取言如蓍龜終身不
<pb:KR3j0038_WYG_008-1b>
易二十餘年之閒君信之士大夫仰之夷夏服之敵人¶
畏之上有以取信於主故𤣥徳臨終至云嗣子不才君¶
可自取後主雖庸懦無立而舉國聽之而不疑下有以<md:KR3j0038_SBCK_008-1b>¶見信於人故廢廖立而立垂泣廢李嚴而嚴致死後主¶
左右姦辟側佞充塞于中而無一人有心害疾者魏盡¶
據中州乗操丕積威之後猛士如林不敢西向發一矢¶
以臨蜀而公六出征之使魏畏蜀如虎司馬懿案行其¶
營壘處所歎為天下竒才鍾㑹伐蜀使人至漢川祭其
<pb:KR3j0038_WYG_008-2a>
廟禁軍士不得近墓樵採是豈智力䇿慮所能致哉魏¶
延每随公出輒欲請兵萬人與公異道㑹于潼關公制¶
而不許又欲請兵五千循秦嶺而東直取長安以為一¶
舉而咸陽以西可定史臣謂公以為危計不用是不然¶
公真所謂義兵不用詐謀竒計方以數十萬之衆據正<md:KR3j0038_SBCK_008-2a>¶道而臨有罪建旗鳴𡔷直指魏都固將飛書告之擇日¶
合戰豈復翳行竊歩事一旦之譎以規咸陽哉司馬懿¶
年長於公四嵗懿存而公死纔五十四耳天不祚漢非
<pb:KR3j0038_WYG_008-2b>
人力也霸氣西南歇雄圗歴數屯杜詩盡之矣¶
　　沐浴佩玉¶
石駘仲卒有庶子六人卜所以為後者曰沐浴佩玉則¶
兆五人者皆沐浴佩玉石祁子曰孰有執親之䘮而沐¶
浴佩玉者乎不沐浴佩玉此檀弓之文也今之為文者¶
不然必曰沐浴佩玉則兆五人者如之祁子獨不可曰¶
孰有執親之䘮若此者乎似亦足以盡其事然古意衰<md:KR3j0038_SBCK_008-2b>¶矣
<pb:KR3j0038_WYG_008-3a>
　　談叢失實¶
後山陳無已著談叢六卷髙簡有筆力然所載國朝事¶
失於不考究多爽其實漫析數端於此其一云吕許公¶
惡韓富范三公欲廢之而不能及西軍罷盡用三公及¶
宋莒公夏英公于二府皆其仇也吕既老大事猶問遂¶
請出大臣行三邉既建議乃數出道者院宿范公奉使¶
陜西宿此院相見(云云/)按吕公罷相詔有同議大事之¶
㫖公辭乃慶厯三年三月至九月致仕矣四年七月富
<pb:KR3j0038_WYG_008-3b>
范始奉使又三公入二府時莒公自在外英公拜樞宻<md:KR3j0038_SBCK_008-3a>¶使而中輟後二年莒方復入安有五人同時之事其二¶
云杜正獻丁文簡為河東宣撫任布之子上書歴詆執¶
政至云至於臣父亦出遭逢謂其非徳選也杜戲丁曰¶
賢郎亦要牢籠丁深銜之其後二公同在政府蘇子美¶
進奏事作杜避嫌不預丁論以深文子美坐廢為民杜¶
亦罷去一言之謔貽禍如此按杜公以執政使河東時¶
丁以學士為副慶歴四年十一月進奏獄起杜在相位
<pb:KR3j0038_WYG_008-4a>
五年正月罷至五月丁公方從翰林參知政事安有深¶
文論子美之說且杜公重厚當無以人父子為謔之理¶
丁公長者也肯追仇一言䧟賢士大夫哉其三云張乖<md:KR3j0038_SBCK_008-3b>¶崖自成都召為參知政事既至而腦疽作求補外乃知¶
杭州而疾愈上使中人往伺之言且將召也丁晉公以¶
白金賂使者還言如故乃不召按張兩知成都其初還¶
朝為户部使中丞始知杭州是時丁方在侍從其後自¶
蜀知昇州丁為三司使豈有如前所書之事其四云乖
<pb:KR3j0038_WYG_008-4b>
崖在陳聞晉公逐萊公知禍必及已乃延三大户與之¶
博出彩骰子勝其一坐乃買田宅為歸計以自汚晉公¶
聞之亦不害也按張公以祥符六年知陳州八年卒後¶
五年當天禧四年宼公方罷相旋坐貶豈有所謂乖崖¶
自汚之事兹四者所係不細乃誕漫如此蓋前輩不家<md:KR3j0038_SBCK_008-4a>¶藏國史好事者肆意飾說為美聽疑若可信故誤人紀¶
述後山之書必傳於後世懼詒千載之惑予是以辨之¶
　　石砮
<pb:KR3j0038_WYG_008-5a>
東坡作石砮記云禹貢荆州貢礪砥砮丹及箘簵楛梁¶
州貢砮磬至春秋時隼集于陳廷楛矢貫之石砮長尺¶
有咫問於孔子孔子不近取之荆梁而逺取之肅慎則¶
荆梁之不貢此乆矣顔師古曰楛木堪為笴今豳以北¶
皆用之以此考之用楛為矢至唐猶然而用石為砮則¶
自春秋以來莫識矣按晉書挹婁傳有石砮楛矢國有¶
山出石其利入鐵周武王時獻其矢砮魏景元末亦來<md:KR3j0038_SBCK_008-4b>¶貢晉元帝中興又貢石砮後通貢於石虎虎以夸李夀
<pb:KR3j0038_WYG_008-5b>
者也唐書黑水靺鞨傳其矢石鏃長二寸蓋楛砮遺法¶
然則東坡所謂春秋以來莫識恐不考耳予家有一砮¶
正長二寸豈黒水物乎¶
　　陶淵明¶
陶淵明高簡閒靖為晉宋第一軰人語其饑則簞瓢屢¶
空缾無儲粟其寒則裋褐穿結絺綌冬陳其居則環堵¶
蕭然風日不蔽窮困之狀可謂至矣讀其與子儼等䟽¶
云恨室無萊婦抱兹苦心汝等雖曰同生當思四海皆
<pb:KR3j0038_WYG_008-6a>
兄弟之義管仲鮑叔分財無猜他人尚爾況同父之人<md:KR3j0038_SBCK_008-5a>¶哉然則猶有庶子也責子詩云雍端年十三此兩人必¶
異母爾淵明在彭澤悉令公田種秫曰吾常得醉於酒¶
足矣妻子固請種秔乃使二頃五十畝種秫五十畝種¶
秔其自敘亦云公田之利足以為酒故便求之猶望一¶
稔而逝然仲秋至冬在官八十餘日即自免去職所謂¶
秫秔蓋未嘗得顆粒到口也悲夫¶
　　東晉將相
<pb:KR3j0038_WYG_008-6b>
西晉南渡國勢至弱元帝為中興主已有雄武不足之¶
譏餘皆童㓜相承無足稱筭然其享國百年五胡雲擾¶
竟不能窺江漢苻堅以百萬之衆至於送死肥水後以<md:KR3j0038_SBCK_008-5b>¶強臣擅政鼎命乃移其於江左之勢固自若也是果何¶
術哉嘗考之矣以國事付一相而不貳其任以外寄付¶
方伯而不輕其權文武二柄既得其道餘皆可槩見矣¶
百年之閒㑹稽王昱道子元顯以宗室王敦二桓以逆¶
取姑置勿言卞壼陸玩郗鑒陸煜王彪之坦之不任事
<pb:KR3j0038_WYG_008-7a>
其真託國者王導庾亮何充庾冰蔡謨殷浩謝安劉裕¶
八人而已方伯之任莫重於荆徐荆州為國西門刺史¶
常都督七八州事力雄強分天下半自渡江訖于太元¶
八十餘年荷閫寄者王敦陶侃庾氏之亮翼桓氏之温¶
豁冲石民八人而已非終於其軍不輒易將士服習於<md:KR3j0038_SBCK_008-6a>¶下敵人畏敬於外非忽去忽來兵不適將將不適兵之¶
比也頃嘗為¶主上論此蒙欣然領納特時有不同不能
行爾
<pb:KR3j0038_WYG_008-7b>
　　賞魚袋¶
衡山有唐開元二十年所建南岳真君碑衡州司馬趙¶
頥貞撰荆府兵曹蕭誠書末云别駕賞魚袋上柱國光¶
大晊賞魚袋之名不可曉他處未之見也¶
　　浯溪留題¶
永州浯溪唐人留題頗多其一云太僕卿分司東都韋¶
瓘太中二年過此余大和中以中書舍人謫宦康州逮<md:KR3j0038_SBCK_008-6b>¶今十六年去冬罷楚州刺史今年二月有桂林之命纔
<pb:KR3j0038_WYG_008-8a>
經數月又蒙除替行次靈川聞改此官分司優閒誠為¶
忝幸按新唐書瓘仕累中書舍人與李徳裕善李宗閔¶
惡之徳裕罷相貶為明州長史終桂管觀察使以題名¶
證之乃自中書謫康州又不終於桂史之誤如此瓘所¶
稱十六年前正當大和七年是時徳裕方在相位八年¶
十一月始罷然則瓘之去國果不知坐何事也¶
　　皇甫湜詩¶
皇甫湜李翺雖為韓門弟子而皆不能詩浯溪石閒有
<pb:KR3j0038_WYG_008-8b>
湜一詩為元結而作其詞云次山有文章可惋只在碎<md:KR3j0038_SBCK_008-7a>¶然長於指敘約潔多餘態心語適相應出句多分外於¶
諸作者閒㧞㦸成一隊中行雖富劇粹美君可蓋子昂¶
感遇佳未若君雅裁退之全而神上與千年對李杜才¶
海翻髙下非可槩文於一氣閒為物莫與大先王路不¶
荒豈不仰吾輩石屏立衙衙溪口揚素瀬我思何人知¶
徙倚如有待味此詩乃論唐人文章耳風格殊無可采¶
也
<pb:KR3j0038_WYG_008-9a>
　　人物以義為名¶
人物以義為名者其别最多仗正道曰義義師義戰是¶
也衆所尊戴者曰義義帝是也與衆共之曰義義倉義<md:KR3j0038_SBCK_008-7b>¶社義田義學義役義井之類是也至行過人曰義義士¶
義俠義姑義夫義婦之類是也自外入而非正者曰義¶
義父義兒義兄弟義服之類是也衣裳器物亦然在首¶
曰義髻在衣曰義襴義領合中小合子曰義子之類是
也¶合衆物為之則有義漿義墨義酒禽畜之賢則有義
<pb:KR3j0038_WYG_008-9b>
犬¶義烏義鷹義鶻¶
　　人君夀考¶
三代以前人君夀考有過百年者自漢晉唐三國南北¶
下及五季凡百三十六君唯漢武帝呉大帝唐髙祖至¶
七十一𤣥宗七十八梁武帝八十三自餘至五六十者<md:KR3j0038_SBCK_008-8a>¶亦鮮即此五君而論之梁武召侯景之禍幽辱告終旋¶
以亡國𤣥宗身致大亂播遷失意飲恨而沒享祚乆長¶
翻以為害固已不足言漢武末年巫蠱事起自皇太子
<pb:KR3j0038_WYG_008-10a>
公主皇孫皆不得其死悲傷愁沮羣臣上夀推不舉觴¶
以天下付之八嵗兒呉大帝廢太子和殺愛子魯王霸¶
唐髙祖以秦王之故兩子十孫同日併命不得已而禪¶
位其方寸為如何然則五君者雖有崇髙之位享耆耋¶
之夀竟何益哉若¶光堯太上皇帝之福真可於天人中
求之¶
　　韓文公佚事<md:KR3j0038_SBCK_008-8b>¶韓文公自御史貶陽山新舊二唐史皆以為坐論宫市
<pb:KR3j0038_WYG_008-10b>
事按公赴江陵塗中詩自敘此事甚詳云是年京師旱¶
田畝少所收有司恤經費未免煩誅求傳聞閭里閒赤¶
子棄渠溝我時出衢路餓者何其稠適㑹除御史誠當¶
得言秋拜疏移閤門為忠寜自謀上陳人疾苦無令絶¶
其喉下言畿甸内根本理宜優積雪驗豐熟幸寛待蠶¶
麰天子惻然感司空嘆綢繆謂言即施設乃反遷炎州¶
皇甫湜作公神道碑云關中旱饑人死相枕藉吏刻取¶
恩先生列言天下根本民急如是請寛民徭而免田租
<pb:KR3j0038_WYG_008-11a>
專政者惡之遂貶然則不因論宫市明甚碑又書三事<md:KR3j0038_SBCK_008-9a>¶云公為河南令魏鄆幽鎮各為留邸貯濳卒以橐罪亡¶
公將擿其禁斷民署吏俟旦發留守尹大恐遽止之是¶
後鄆邸果謀反將屠東都以應淮蔡及從討元濟請於¶
裴度湏精兵千人閒道以入必擒賊未及行李愬自文¶
城夜入得元濟三軍之士為公恨復謂度曰今藉聲勢¶
王承宗可以辭取不煩兵矣得栢耆口授其詞使耆執¶
筆書之持以入鎮州承宗遂割徳棣二州以獻李翺作
<pb:KR3j0038_WYG_008-11b>
公行狀所載略同而唐書並逸其事且以鎮州之功專¶
歸栢耆豈非未嘗見湜文集乎資治通鑑亦僅言耆以¶
䇿干愈愈為白度為書遣之耳<md:KR3j0038_SBCK_008-9b>¶　　論韓文公¶
劉夢得李習之皇甫持正李漢皆稱誦韓公之文各極¶
其勢劉之語云髙山無窮太華削成人文無窮夫子挺¶
生鸞鳯一鳴蜩螗革音手持文柄髙視寰海權衡低昂¶
瞻我所在三十餘年聲名塞天習之云建武以還文卑
<pb:KR3j0038_WYG_008-12a>
質䘮氣萎體敗剽剥不讓撥去其華得其本根包劉越¶
嬴並武同殷六經之風絶而復新學者有歸大變于文¶
又云公每以為自揚雄之後作者不出其所為文未嘗¶
効前人之言而固與之並後進之士有志於古文者莫¶
不視以為法皇甫云先生之作無圓無方主是歸工抉<md:KR3j0038_SBCK_008-10a>¶經之心執聖之權尚友作者跂邪觝異以扶孔子存皇¶
之極茹古涵今無有端涯鯨鏗春麗驚耀天下栗宻窈¶
眇章妥句適精能之至鬼入神出姬氏以來一人而已
<pb:KR3j0038_WYG_008-12b>
又云屬文意語天出業孔子孟軻而侈其文焯焯烈烈¶
為唐之章又云如長江秋注千里一道然施於灌激或¶
爽於用此論似為不知公者漢之語云詭然而蛟龍翔¶
蔚然而虎鳳躍鏘然而韶鈞鳴日光玉㓗周情孔思千¶
態萬貌卒澤於道徳仁義炳如也是四人者所以推髙¶
韓公可謂盡矣及東坡之碑一出而後衆說盡廢其略¶
云匹夫而為百世師一言而為天下法是皆有以參天<md:KR3j0038_SBCK_008-10b>¶地之化闗盛衰之運自東漢以來道䘮文弊歴唐貞觀
<pb:KR3j0038_WYG_008-13a>
開元而不能救獨公談笑而麾之天下靡然從公復歸¶
於正文起八代之衰道濟天下之溺豈非參天地而獨¶
存者乎騎龍白雲之詩蹈厲發越直到雅頌所謂若捕¶
龍蛇搏虎豹者大哉言乎¶
　　治生從宦¶
韓詩曰居閒食不足從仕力難任兩事皆害性一生常¶
苦心然治生從宦自是兩塗未嘗有兼得者張釋之以¶
貲為郎十年不得調曰乆宦減兄仲之産不遂欲免歸
<pb:KR3j0038_WYG_008-13b>
司馬相如亦以貲為郎因病免家貧無以自業至從故<md:KR3j0038_SBCK_008-11a>¶人於臨卭及歸成都家徒四壁立而已¶
　　真宗末年¶
真宗末年屬疾毎視朝不多語言命令閒或不能周審¶
前輩雜傳記多以為權臣矯制而非也錢文僖在翰林¶
有天禧四年筆録紀逐日𤨏細家事及一時奏對并他¶
所聞之語今略載於此宼萊公罷相之夕錢公當制上¶
問與何官得錢奏云王欽若近出除太子太保上曰近
<pb:KR3j0038_WYG_008-14a>
上是甚云太子太傅上曰與太子太傅又云更與一優¶
禮錢奏但請封國公而已時樞宻有五員而中書只參¶
政李廸一人後月餘召學士楊大年宣云馮拯與吏書<md:KR3j0038_SBCK_008-11b>¶李廸吏侍更無他言楊奏若只轉官合中書命詞唯樞¶
宻使平章事却學士院降制上云與樞宻使平章事楊¶
亦憂慮而不復審退而草制以廸為吏部侍郎集賢相¶
拯為樞宻相又四日召知制誥晏殊殊退乃召錢上問¶
馮拯如何商量錢奏外論甚美只為宻院却有三員正
<pb:KR3j0038_WYG_008-14b>
使三員副使中書依舊一員以此外人疑訝上云如何¶
安排錢奏若却令拯入中書即是彰昨來錯誤但於曹¶
利用丁謂中選一人過中書即並不妨事上曰誰得錢¶
奏丁謂是文官合入中書上云入中書遂奏授同平章¶
事又奏兼玉清宫使又奏兼昭文國史又乞加曹利用<md:KR3j0038_SBCK_008-12a>¶平章事上云與平章事按此際大除拜本真宗啓¶其端
至於移改曲折則其柄乃係詞臣可以舞文容姦¶不之
覺也宼公免相四十日周懐政之事方作温公記¶聞蘇
<pb:KR3j0038_WYG_008-15a>
子由龍川志范蜀公東齋記事皆誤以為因懐政¶而罷
非也予嘗以錢錄示李燾燾采取之又誤以召晏¶公為
宼罷之夕亦非也¶
　
　
　
　
　
<pb:KR3j0038_WYG_008-15b>
　
　
　
　
　
　
　
　容齋随筆卷八

<pb:KR3j0038_WYG_009-1a>
欽定四庫全書
　容齋隨筆卷
