# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:29
#+PROPERTY: JUAN 25


　　田租輕重¶
李悝為魏文侯作盡地力之敎云一夫治田百畮歲收¶
粟百五十石除十一之稅十五石餘百三十五石盖十¶
一之外更無他數也今時大不然毎當輸一石而義倉¶
省耗别為一斗二升官倉明言十加六復於其間用米¶
之精麤為説分若干甲有至七八甲者則數外之取亦
<pb:KR3j0038_WYG_024-2b>
如之庾人執槩從而輕重其手度二石二三斗乃可給¶
至於水脚頭子市例之類其名不一合為七八百錢以¶
中價計之并僦船負擔又須五斗殆是十而取三以予<md:KR3j0038_SBCK_025-1b>¶所見唯會稽為輕視前所云不能一半也董仲舒為武¶
帝言民一歲力役三十倍於古而田租口賦二十倍於¶
古謂一歲之中失其資産三十及二十倍也又云或耕¶
豪民之田見稅十五言下户貧民自無田而耕墾豪富¶
家田十分之中以五輸本田主今吾鄉俗正如此目為
<pb:KR3j0038_WYG_024-3a>
主客分云¶
　　女子夜績¶
漢食貨志云冬民既入婦人相從夜績女工一月得四¶
十五日謂一月之中又得半夜為四十五日也必相從¶
者所以省費燎火同巧拙而合習俗也戰國䇿甘茂亡<md:KR3j0038_SBCK_025-2a>¶秦出闗遇蘇代曰江上之貧女與富人女㑹績而無燭¶
處女相與語欲去之女曰妾以無燭故常先至掃室布¶
席何愛餘明之照四壁者幸以賜妾以是知三代之時
<pb:KR3j0038_WYG_024-3b>
民風和厚勤樸如此非獨女子也男子亦然豳風晝爾¶
于茅宵爾索綯言晝日往取茅歸夜作綯索以待時用¶
也夜者日之餘其為益多矣¶
　　淮南王¶
漢淮南厲王死民作歌以諷文帝曰一尺布尚可縫一¶
斗粟尚可舂兄弟二人不相容此史漢所書也高誘作¶
鴻烈解敘及許叔重注文其辭乃云一尺繒好童童一<md:KR3j0038_SBCK_025-2b>¶升粟飽蓬蓬兄弟二人不能相容殊為不同後人但引
<pb:KR3j0038_WYG_024-4a>
尺布斗粟之喻耳厲王子安復為王招致賔客方術之¶
士作為内書二十一篇外書甚衆又有中篇八卷言神¶
仙黄白之術漢書藝文志淮南内二十一篇淮南外三¶
十三篇列於雜家今所存者二十一卷盖内篇也壽春¶
有八公山正安所延致客之處傳記不見姓名而高誘¶
敘以為蘇飛李尚左吳田由雷被毛被伍被晉昌等八¶
人然唯左吳雷被伍被見於史雷被者盖為安所斥而¶
亡之長安上書者疑不得為賔客之賢也
<pb:KR3j0038_WYG_024-4b>
　　薛國乆長<md:KR3j0038_SBCK_025-3a>¶左傳載魯哀公大夫云禹合諸侯于塗山執玉帛者萬¶
國今其存者無數十焉漢公孫卿語武帝云黄帝萬諸¶
侯而神靈之封君七千按王制所紀九州凡千七百七¶
十有三國多寡殊不侔以環移之一君㑹朝所將吏卒¶
姑以百人計之則萬國之衆當為百萬塗山之下將安¶
所歸宿乎其為躗言無可疑者所謂存者數十考諸經¶
傳可見者唯薛耳薛之祖奚仲為夏禹掌車服大夫自
<pb:KR3j0038_WYG_024-5a>
此受封厯商及周末始為宋偃王所滅其享國千九百¶
餘年傳六十四代三代諸侯莫之與比薛壤地褊小以¶
詩則不列於國風以世家則不列於史記而春秋二百<md:KR3j0038_SBCK_025-3b>¶四十二年之間視同儕邾杞滕鄫獨未嘗受大國侵伐¶
則其為邦亦自有持守之道矣¶
　　建除十二辰¶
建除十二辰史漢厯書皆不載日者列傳但有建除家¶
以為不吉一句惟淮南鴻烈解天文訓篇云寅為建卯
<pb:KR3j0038_WYG_024-5b>
為除辰為滿已為平主生午為定未為執主䧟申為破¶
主衡酉為危主杓戌為成主少德亥為收主大德子為¶
開主太歲丑為閉主太陰今㑹元官厯毎月逢建平破¶
收日皆不用以建為月陽破為月對平收隨陰陽月遞¶
互為魁罡也酉陽雜俎夢篇云周禮以日月星辰各占<md:KR3j0038_SBCK_025-4a>¶六夢謂日有甲乙月有建破今注無此語正義曰按堪¶
輿黄帝問天老事云四月陽建於已破於亥陰建於未¶
破於癸是為陽破陰陰破陽今不知何書所載但又以
<pb:KR3j0038_WYG_024-6a>
十干為破未之前聞也¶
　　俗語筭數¶
三三如九三四十二二八十六四四十六三九二十七¶
四九三十六六六三十六五八四十五九四十五六九¶
五十四七九六十三八九七十二九九八十一皆俗語¶
筭數然淮南子中有之三七二十一蘇秦說齊王之辭¶
也漢書律厯志劉歆典領鐘律奏其辭亦云八八六十<md:KR3j0038_SBCK_025-4b>¶四杜預注左傳天子用八云八八六十四人又六六三
<pb:KR3j0038_WYG_024-6b>
十六人四四十六人如淳孟康晉灼注漢志亦有二八¶
十六三四十二六八四十八八八六十四等語¶
　　伾文用事¶
唐順宗即位抱疾不能言王伾王叔文以東宫舊人用¶
事政自已出即日禁宫市之擾民五坊小兒之暴閭巷¶
罷鹽鐵使之月進出敎坊女伎六百還其家以德宗十¶
年不下赦令左降官雖有名德才望不復敘用即追陸¶
䞇鄭餘慶韓臯陽城還京師起姜公輔為刺史人情大
<pb:KR3j0038_WYG_024-7a>
悦百姓相聚讙呼又謀奪宦者兵既以范希朝及其客<md:KR3j0038_SBCK_025-5a>¶韓泰揔統京西諸城鎮行營兵馬中人尚未悟會諸將¶
以狀來辭始大怒令其使歸告其將無以兵屬人當是¶
時此計若成兵柄歸外朝則定䇿國老等事必不至後¶
日之患矣所交黨與如陸質吕温李景儉韓曄劉禹錫¶
柳宗元皆一時豪儁知名之士惟其居心不正好謀務¶
速欲盡据大權如鄭珣瑜高郢武元衡稍異已者皆亟¶
斥徙以故不旋踵而身䧟罪戮後世盖有居伾文之地
<pb:KR3j0038_WYG_024-7b>
而但務嘯引沾沾小人以為鷹犬者殆又不足以望其¶
百一云白樂天諷諌元和四年作其中賣炭翁一篇盖¶
為宫市然則未嘗能絶也<md:KR3j0038_SBCK_025-5b>¶　　五十絃瑟¶
李商隱詩云錦瑟無端五十絃說者以為錦瑟者令狐¶
丞相侍兒小名此篇皆寓言而不知五十絃所起劉昭¶
釋名箜篌云師延所作靡靡之樂盖空國之侯所作也¶
段安節樂府録云箜篌乃鄭衞之音以其亡國之聲故
<pb:KR3j0038_WYG_024-8a>
號空國之侯亦曰坎侯吳兢解題云漢武依琴造坎侯¶
言坎坎應節也後訛為箜篌予按史記封禪書云漢公¶
孫卿為武帝言太帝使素女&KR0540;五十弦瑟悲帝禁不止¶
故破其瑟為二十五弦於是武帝益召歌兒作二十五¶
弦及空侯應劭曰帝令樂人侯調始造此器前漢郊祀<md:KR3j0038_SBCK_025-6a>¶志備書此事言空侯瑟自此起顔師古不引劭所注然¶
則二樂本始曉然可攷雖劉吳博洽亦不深究且空元¶
非國名其說尤穿鑿也初學記太平御覽編載樂事亦
<pb:KR3j0038_WYG_024-8b>
遺而不書莊子言魯遽調瑟二十五弦皆動盖此云續¶
漢書云靈帝胡服作箜篌亦非也¶
　　遷固用疑字¶
東坡作趙德麟字説云漢武帝獲白麟司馬遷班固書¶
曰獲一角獸盖麟云盖之為言疑之也予觀史漢所紀¶
事凡致疑者或曰若或曰云或曰焉或曰盖其語舒緩¶
含深意姑以封禪書郊祀志考之漫記于此雍州好畤<md:KR3j0038_SBCK_025-6b>¶自古諸神祠皆聚云盖黄帝時嘗用事雖晩周亦郊焉
<pb:KR3j0038_WYG_024-9a>
三神山盖嘗有至者諸僊人及不死之藥皆在焉未能¶
至望見之焉新垣平望氣言有神氣成五采若人冠絻¶
焉權火舉而祠若光煇然屬天焉出長安門若見五人¶
於道北盖夜致王夫人之貌云天子自帷中望見焉登¶
中岳太室從官在山下聞若有言萬歲者云祭封禪祠¶
其夜若有光封欒大詔天若遺朕士而大通焉河東迎¶
鼎有黄雲盖焉見神人東萊山若云欲見天子方士言¶
蓬萊諸神若將可得天子為塞河興通天臺若見有光
<pb:KR3j0038_WYG_024-9b>
云獲若石云于陳倉此外如所謂及羣臣有言老父則<md:KR3j0038_SBCK_025-7a>¶大以為僊人也可為觀如緱城神人宜可致天旱意乾¶
封乎然其效可睹矣詞㫖亦相似¶
　　僭亂的對¶
王莽竊位稱新室公孫述稱成家袁術稱仲家董卓郿¶
塢公孫瓚易京皆自然的對也¶
　　月不勝火¶
莊子外物篇利害相摩生火甚多衆人焚和月固不勝
<pb:KR3j0038_WYG_024-10a>
火於是乎有焚和而道盡注云大而闇則多累小而明¶
則知分東坡所引乃曰郭象以為大而闇不若小而明¶
陋哉斯言也為更之曰月固不勝燭言明於大者必晦<md:KR3j0038_SBCK_025-7b>¶於小月能燭天地而不能燭毫釐此其所以不勝火也¶
然卒之火勝月耶月勝火耶予記朱元成萍洲可談所¶
載王荆公在修撰經義局因見舉燭言佛書有日月燈¶
光明佛燈光豈足以配日月乎吕惠卿曰日煜乎晝月¶
煜乎夜燈煜乎日月所不及其用無差别也公大以為
<pb:KR3j0038_WYG_024-10b>
然盖發言中理出人意表云予妄意莊子之㫖謂人心¶
如月湛然虛静而為利害所薄生火熾然以焚其和則¶
月不能勝之矣非論其明闇也¶
　　靈臺有持¶
莊子庚桑楚篇云靈臺者有持而不知其所持而不可<md:KR3j0038_SBCK_025-8a>¶持者也郭象云有持者謂不動於物耳其實非持若知¶
其所持而持之持則失也陳碧虛云真宰存焉隨其成¶
心而師之予謂是皆置論於言意之表𤣥之又𤣥復采
<pb:KR3j0038_WYG_024-11a>
莊子之語以為説而於本㫖殆不然也嘗記洪慶善云¶
此一章謂持心有道茍為不知其所以持之則不復可¶
持矣盖前二人解釋者為兩而字所惑故從而為之辭¶
　　董仲舒灾異對¶
漢武帝建元六年遼東高廟長陵高園殿灾董仲舒居¶
家推説其意草槀未上主父偃竊其書奏之上召視諸¶
儒仲舒弟子吕歩舒不知其師書以為大愚於是下仲<md:KR3j0038_SBCK_025-8b>¶舒吏當死詔赦之仲舒遂不敢復言灾異此本傳所書
<pb:KR3j0038_WYG_024-11b>
而五行志載其對曰漢當亡秦大敝之後承其下流又¶
多兄弟親戚骨肉之連驕揚奢侈恣睢者衆故天灾若¶
語陛下非以太平至公不能治也視親戚貴屬在諸侯¶
遠正最甚者忍而誅之如吾燔遼東高廟廼可視近臣¶
在國中處旁仄及貴而不正者忍而誅之如吾燔高園¶
殿廼可云爾在外而不正者雖貴如高廟猶灾燔之況¶
諸侯乎在内不正者雖貴如高園殿猶燔灾之況大臣¶
乎此天意也其後淮南衡山王謀反上思仲舒前言使
<pb:KR3j0038_WYG_024-12a>
吕歩舒持斧鉞治淮南獄以春秋誼顓斷於外不請既<md:KR3j0038_SBCK_025-9a>¶還奏事上皆是之凡與王謀反列侯二千石豪傑皆以¶
罪輕重受誅二獄死者數萬人嗚呼以武帝之嗜殺時¶
臨御方數歲可與為善廟殿之灾豈無他説而仲舒首¶
勸其殺骨肉大臣與平生學術大為乖剌馴致數萬人¶
之禍皆此書啓之也然則下吏幾死盖天所以激歩舒¶
云使其就戮非不幸也¶
　　李正己獻錢
<pb:KR3j0038_WYG_024-12b>
唐德宗初即位淄靑節度使李正己畏上威名表獻錢¶
三十萬緡上欲受之恐見欺却之則無辭宰相崔祐甫¶
請遣使慰勞淄靑將士因以正己所獻錢賜之使將士<md:KR3j0038_SBCK_025-9b>¶人人戴上恩諸道知朝廷不重貨財上悦從之正己大¶
慙服天下以為太平之治庻幾可望紹興三十年鎮江¶
都統制劉寶乞詣闕奏事朝廷以其方命刻下罷就散¶
職寶規取恩寵掃一府所有載以自隨巨舟連檣白金¶
至五艦他所齎挾皆稱是其始謀盖云此行不以何事
<pb:KR3j0038_WYG_024-13a>
必可力買既至趑趄國門不許入覲或以謂欲上諸内¶
府予時為樞密撿詳為丞相言援祐甫所陳乞以寶所¶
齎等第賜其本軍明降詔書遣一朝士以寶平生過惡¶
告諭卒伍使知¶明天子惠綏惻怛之意或寶靳固奄有
仞為己物則宜<md:KR3j0038_SBCK_025-10a>¶因人之言發命詰問在行之物本安所
出今安所用悉¶取而籍之就其舟楫北還充賜尤可以
破其谿壑無厭¶之謀湯岐公當國不能用也¶
　　宣室
<pb:KR3j0038_WYG_024-13b>
漢宣室有殿有閣皆在未央宫殿北三輔黄圖以為前¶
殿正室武帝為竇太主置酒引内董偃東方朔曰宣室¶
者先帝之正處也非法度之政不得入焉文帝受釐于¶
此宣帝常齋居以決事如淳曰布政敎之室也然則起¶
於高祖時蕭何所創為退朝聽政之所而史記龜䇿傳¶
云武王圍紂象郎自殺宣室徐廣曰天子之居名曰宣<md:KR3j0038_SBCK_025-10b>¶室淮南子云武王甲卒三千破紂牧野殺之宣室注曰¶
商宫名一曰獄也盖商時已有此名漢偶與之同黄圖
<pb:KR3j0038_WYG_024-14a>
乃以為漢取舊名非也¶
　　昔昔鹽¶
薛道衡以空梁落燕泥之句為隋煬帝所嫉考其詩名¶
昔昔鹽凡十韻垂柳覆金堤蘼蕪葉復齊水溢芙蓉沼¶
花飛桃李蹊采桑秦氏女織錦竇家妻闗山别蕩子風¶
月守空閨常斂千金笑長垂雙玉啼盤龍隨鏡隱彩鳯¶
逐帷低飛䰟同夜鵲倦寢憶晨雞暗牖懸蛛網空梁落¶
燕泥前年過代北今歲徃遼西一去無消息那能惜馬<md:KR3j0038_SBCK_025-11a>¶
<pb:KR3j0038_WYG_024-14b>
蹄唐趙嘏廣之為二十章其燕泥一章云春至今朝燕¶
花時伴獨啼飛斜珠箔隔語近畫梁低帷卷閒窺户牀¶
空暗落泥誰能長對此雙去復雙栖樂苑以為羽調曲¶
𤣥怪録載籧篨三娘工唱阿鵲鹽又有突厥鹽黄帝鹽¶
白鴿鹽神雀鹽疎勒鹽滿座鹽歸國鹽唐詩媚賴吳娘¶
唱是鹽更奏新聲刮骨鹽然則歌詩謂之鹽者如吟行¶
曲引之類云今南嶽廟獻神樂曲有黄帝鹽而俗傳以¶
為皇帝炎長沙志從而書之盖不考也韋縠編唐才調
<pb:KR3j0038_WYG_024-15a>
詩以趙詩為劉長卿而題為别宕子怨誤矣¶
　　將帥當專<md:KR3j0038_SBCK_025-11b>¶周易師卦六三師或輿尸凶九五長子帥師弟子輿尸¶
貞凶爻意謂用兵當付一帥茍其儔雜然臨之則凶矣¶
輿尸者衆主也安慶緒既敗遁歸相州肅宗命郭汾陽¶
李臨淮九節度致討以二人皆元勲難相統屬故不置¶
元帥但以宦者魚朝恩為觀軍容宣慰處置使歩騎六¶
十萬為史思明所挫一戰而潰憲宗討淮西命宣武等
<pb:KR3j0038_WYG_024-15b>
十六道進軍雖以韓𢎞為都統而身未嘗至既無統帥¶
至四年不克及裴度一出纔數月即成功穆宗討王庭¶
湊朱克融時裴度鎮河東亦為都招討使羣帥如李光¶
顔烏重嗣皆當時名將而翰林學士元稹意圖宰相忌<md:KR3j0038_SBCK_025-12a>¶度先進與知樞密魏簡相結度毎奏畫軍事輒從中沮¶
壊之故屯守踰年竟無成績貞元之誅吳少誠元和之¶
征盧從史皆此類也石晉開運中為契丹所攻中國兵¶
力寡弱桑維翰為宰相一制指揮節度使十五人雖杜
<pb:KR3j0038_WYG_024-16a>
重威李守正張彦澤輩駑材反冦然重威為主將陽城¶
之戰三人者尚能以身徇國大敗彊胡耶律德光乗橐¶
駝奔竄僅而獲免由是觀之大將之權其可不專邪¶
　
　
　
　
　
<pb:KR3j0038_WYG_024-16b>
　
　
　
　
　
　
　
　容齋續筆卷七<md:KR3j0038_SBCK_025-12b>¶<md:KR3j0038_SBCK_026-1a>¶
<pb:KR3j0038_WYG_025-1a>
欽定四庫全書
　容齋續筆卷
