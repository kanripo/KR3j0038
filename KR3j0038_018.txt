# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:29
#+PROPERTY: JUAN 18


筆卷十六(十九/則)¶　　　宋　洪邁　撰
　　文章小伎¶
文章一小伎於道未為尊雖杜子美有激而云然要為¶
失言不可以訓文章豈小事哉易賁之彖言剛柔交錯¶
天文也文明以止人文也觀乎天文以察時變觀乎人¶
文以化成天下孔子稱帝堯煥乎有文章子貢曰夫子¶
之文章可得而聞詩美衞武公亦云有文章堯舜禹湯
<pb:KR3j0038_WYG_016-1b>
文武成康之聖賢桀紂幽厲之昏亂非詩書以文章載¶
之何以傳伏羲畫八卦文王重之非孔子以文章翼之¶
何以傳孔子至言要道託孝經論語之文而傳曽子子<md:KR3j0038_SBCK_016-1b>¶思孟子傳聖人心學使無中庸及七篇之書後人何所¶
窺門户老莊絶滅禮學忘言去為而五千言與内外篇¶
極其文藻釋氏之為禪者謂語言為累不知大乘諸經¶
可廢乎然則詆為小伎其理謬矣彼後世為詞章者逐¶
其末而忘其本翫其華而落其實流宕自逺非文章過
<pb:KR3j0038_WYG_016-2a>
也杜老所云文章千古事已似愛文章文章日自負文¶
章實致身文章開穾奥文章憎命達名豈文章著枚乘¶
文章老文章敢自誣海内文章伯文章曹植波瀾闊庾¶
信文章老更成豈有文章驚海内每語見許文章伯文¶
章有神交有道如此之類多指詩而言所見狹矣<md:KR3j0038_SBCK_016-2a>¶　　三長月¶
釋氏以正五九月為三長月故奉佛者皆茹素其説云¶
天帝釋以大寳鏡輪照四天下寅午戌月正臨南贍部
<pb:KR3j0038_WYG_016-2b>
洲故當食素以徼福官司謂之斷月故受驛劵有所謂¶
羊肉者則不支俗謂之惡月士大夫赴官者輒避之或¶
人以謂唐日藩鎮蒞事必大享軍屠殺羊豕至多故不¶
欲以其月上事今之他官不當爾也然此説亦無所經¶
見予讀晉書禮志穆帝納后欲用九月九月是忌月北¶
齊書云高洋謀簒魏其臣宋景業言宜以仲夏受禪或¶
曰五月不可入官犯之終於其位景業曰王為天子無<md:KR3j0038_SBCK_016-2b>¶復下期豈得不終於其位乎乃知此忌相承由來已久
<pb:KR3j0038_WYG_016-3a>
竟不能曉其義及出何經典也¶
　　兄弟直西垣¶
秦少游集中有與鮮于子駿書云今中書舍人皆以伯¶
仲繼直西垣前世以來未有其事誠國家之美非特衣¶
冠之盛也除書始下中外欣然舉酒相屬予以其時考¶
之蓋元祐二年謂蘇子由曽子開劉貢甫也子由之兄¶
子瞻子開之兄子固子宣貢甫之兄原甫皆經是職故¶
少游有此語云紹興二十九年予仲兄始入西省至隆
<pb:KR3j0038_WYG_016-3b>
興二年伯兄繼之乾道三年予又繼之相距首尾九歲<md:KR3j0038_SBCK_016-3a>¶予作謝表云父子相承四上鑾坡之直弟兄在望三陪¶
鳯閣之游比之前賢實為遭際固為門户榮事然亦以¶
此自愧也¶
　　續樹萱録¶
頃在秘閣抄書得續樹萱録一卷其中載隱君子元撰¶
夜見吴王夫差與唐諸詩人吟詠事李翰林詩曰芙蓉¶
露濃紅壓枝幽禽感秋花畔啼玉人一去未回馬梁間
<pb:KR3j0038_WYG_016-4a>
燕子三見歸張司業曰緑頭鴨兒咂萍藻采蓮女郎笑¶
花老杜舍人曰鼓鼙夜戰北窻風霜葉沿階貼亂紅三¶
人皆全篇杜工部曰紫領寛袍漉酒巾江頭蕭散作閒<md:KR3j0038_SBCK_016-3b>¶人白少傅曰不因霜葉辭林去的當山翁未覺秋李賀¶
曰魚鱗甃空排嫩碧露桂稍寒挂團璧三人皆未終篇¶
細味其體格語句往往逼真後閲秦少游集有秋興九¶
首皆擬唐人前所載咸在焉關子東為秦集序云擬古¶
數篇曲盡唐人之體正謂是也何子楚云續萱録乃王
<pb:KR3j0038_WYG_016-4b>
性之所作而託名他人今其書才有三事其一曰賈博¶
喻一曰全若虚一曰元撰詳命名之義蓋取諸子虚亡¶
是公云¶
　　館職名存¶
國朝館閣之選皆天下英俊然必試而後命一經此職<md:KR3j0038_SBCK_016-4a>¶遂為名流其高者曰集賢殿修撰史館修撰直龍圖閣¶
直昭文館史館集賢院祕閣次曰集賢祕閣校理官卑¶
者曰館閣校勘史館檢討均謂之館職記注官缺必於
<pb:KR3j0038_WYG_016-5a>
此取之非經修注未有直除知制誥者官至員外郎則¶
任子中外皆稱為學士及元豐官制行凡帶職者皆遷¶
一官而罷之而置祕書省官大抵與職事官等反為留¶
滯政和以後増修撰直閣貼職為九等於是材能治辦¶
之吏貴游乳臭之子車載斗量其名益輕南度以來初¶除
校書正字往往召試雖曰館職不輕畀然其遷敘反¶不
若寺監之徑捷至推排為郎即失其故歩混然無别<md:KR3j0038_SBCK_016-4b>¶矣¶
　　南宫适
<pb:KR3j0038_WYG_016-5b>
南宫适問羿奡不得其死禹稷有天下言力可賤而徳¶
可貴其義已盡無所可荅故夫子俟其出而歎其為君¶
子奬其尚徳至於再言之聖人之意斯可見矣然明道¶
先生云以禹稷比孔子故不荅范淳父以為禹稷有天¶
下故夫子不敢荅弗敢當也楊龜山云禹稷之有天下¶
不止於躬稼而已孔子未盡然其言故不荅然而不正¶
之者不責備於其言以沮其尚徳之志也與所謂雍之¶
言然則異矣予竊謂南宫之問初無以禹稷比孔子之<md:KR3j0038_SBCK_016-5a>¶
<pb:KR3j0038_WYG_016-6a>
意不知二先生何為有是言若龜山之語淺之巳甚獨¶
謝顯道云南宫适知以躬行為事是以謂之君子知言¶
之要非尚徳者不能在當時發問間必有目擊而道存¶
首肯之意非直不荅也其説最為切當¶
　　吳王殿¶
漢高祖五年以長沙豫章象郡桂林南海立番君吴芮¶
為長沙王十二年以三郡封吴王濞而豫章亦在其中¶
又趙佗先有南海後擊并桂林象郡則芮所有但長沙
<pb:KR3j0038_WYG_016-6b>
一郡耳按芮本為秦番陽令故曰番君項羽已封為衡¶
山王都邾邾今之黃州也復侵奪其地故高祖徙之長<md:KR3j0038_SBCK_016-5b>¶沙而都臨湘一年薨則其去番也久矣今吾邦猶指郡¶
正㕔為吳王殿以謂芮為王時所居牛僧孺𤣥怪録載¶
唐元和中饒州刺史齊推女因止州宅誕育為神人擊¶
死後有仙官治其事云是西漢鄱陽王吴芮今刺史宅¶
是芮昔時所居皆非也¶
　　王衞尉
<pb:KR3j0038_WYG_016-7a>
漢高祖怒蕭何謂王衞尉曰李斯相秦皇帝有善歸主¶
有惡自予今相國請吾苑以自媚於民故繫治之衞尉¶
曰秦以不聞其過亡天下李斯之分過又何足法哉唐¶
太宗疑三品以上輕魏王責之曰我見隋家諸王一品<md:KR3j0038_SBCK_016-6a>¶以下皆不免其躓頓我自不許兒子縱横耳魏鄭公曰¶
隋高祖不知禮義寵縱諸子使行非禮尋皆罪黜不可¶
以為法亦何足道觀高祖太宗一時失言二臣能因其¶
所言隨即規正語意旣直於激切中有婉順體可謂得
<pb:KR3j0038_WYG_016-7b>
諫爭之大義雖微二帝其孰不降心以聽乎¶
　　前代為監¶
人臣引古規戒當近取前代則事勢相接言之者有證¶
聽之者足以監詩曰商監不逺在夏后之世周書曰今¶
惟商墜厥命我其可不大監又曰我不可不監于有商¶
又曰有商受天命惟有歴年惟不敬厥徳乃早墜厥命<md:KR3j0038_SBCK_016-6b>¶周公作無逸稱商三宗漢祖命群臣言吾所以有天下¶
項氏所以失天下命陸賈著秦所以失天下張釋之為
<pb:KR3j0038_WYG_016-8a>
文帝言秦漢之間事秦所以失漢所以興賈山借秦為¶
喻賈誼請人主引商周秦事而觀之魏鄭公上書於太¶
宗云方隋之未亂自謂必無亂方隋之未亡自謂必無¶
亡臣願當今動静以隋為監馬周云煬帝笑齊魏之失¶
國今之視煬帝亦猶煬帝之視齊魏也張元素諫太宗¶
治洛陽宫曰乾陽畢功隋人解體恐陛下之過甚於煬¶
帝若此役不息同歸於亂耳考詩書所載及漢唐諸名¶
臣之論有國者之龜鏡也議論之臣宜以為法<md:KR3j0038_SBCK_016-7a>¶
<pb:KR3j0038_WYG_016-8b>
　　治盜法不同¶
唐崔安濳為西川節度使到官不詰盜曰盜非所由通¶
容則不能為乃出庫錢置三市置牓其上曰告捕一盜¶
賞錢五百緡侣者告捕釋其罪賞同平人未幾有捕盜¶
而至者盜不服曰汝與我同為盜十七年贓皆平分汝¶
安能捕我安濳曰汝旣知吾有牓何不捕彼以來則彼¶
應死汝受賞矣汝旣為所先死復何辭立命給捕者錢¶
使盜視之然後殺盜於市於是諸盜與其侣互相疑無¶地
<pb:KR3j0038_WYG_016-9a>
容足夜不及旦散逃出境境内遂無一人為盜予毎¶讀此
事以為䇿之上者及得李公擇治齊州事則又不<md:KR3j0038_SBCK_016-7b>¶然齊
素多盜公擇痛治之殊不止他日得黠盜察其可¶用刺
為兵使直事鈴下間問以盜發輒得而不衰止之¶故曰
此繇富家為之囊使盜自相推為甲乙官吏廵捕¶及門
擒一人以首則免矣公擇曰吾得之矣乃令凡得¶藏盜
之家皆發屋破柱盜賊遂清予乃知治世間事不¶可泥
紙上陳迹如安濳之法可謂善矣而齊盜反恃此¶以為
<pb:KR3j0038_WYG_016-9b>
沈命之計則變而通之可不存乎其人哉¶
　　和詩當和意¶
古人酬和詩必荅其來意非若今人為次韻所局也觀¶
文選所編何劭張華盧諶劉琨二陸三謝諸人贈荅可<md:KR3j0038_SBCK_016-8a>¶知巳唐人尤多不可具載姑取杜集數篇略紀于此高¶
適寄杜公云媿爾東西南北人杜則云東西南北更堪¶
論高又有詩云草𤣥今已畢此外更何言杜則云草𤣥¶
吾豈敢賦或似相如嚴武寄杜云興發㑹能馳駿馬終
<pb:KR3j0038_WYG_016-10a>
須重到使君灘杜則云枉沐旌麾出城府草茅無逕欲¶
教鋤杜公寄嚴詩云何路出巴山重巖細菊班遙知簇¶
鞍馬回首白雲間嚴荅云卧向巴山落月時籬外黃花¶
菊對誰跋馬望君非一度杜送韋迢云洞庭無過鴈書¶
䟽莫相忘迢云相憶無南鴈何時有報章杜又云雖無¶
南去鴈看取北來魚郭受寄杜云春興不知凡幾首杜<md:KR3j0038_SBCK_016-8b>¶荅云藥裹關心詩揔廢皆鐘磬在簴扣之則應往來¶反
復於是乎有餘味矣
<pb:KR3j0038_WYG_016-10b>
　　稷有天下¶
稷躬稼而有天下泰伯三以天下讓文王一怒而安天¶
下之民皆以子孫之事追言之是時稷始封於邰古公¶
方邑于梁山之下文王才有岐周之地未得云天下也¶
禹未嘗躬稼因稷而稱之¶
　　一世人材¶
一世人材自可給一世之用苟有以致之無問其取士¶
之門如何也今之議者多以科舉經義詩賦為言以為<md:KR3j0038_SBCK_016-9a>¶
<pb:KR3j0038_WYG_016-11a>
詩賦浮華無根柢不能致實學故其説常右經而左賦¶
是不然成周之時下及列國皆官人以世周之劉單召¶
甘晉之韓趙荀魏齊之高國陳鮑衞之孫寗孔石宋之¶
華向皇樂鄭之罕駟國游魯之季孟臧展楚之鬭蒍申¶
屈皆世不乏賢與國終畢漢以經術及察舉魏晉以州¶
鄉中正東晉宋齊以門第唐及本朝以進士而參之以¶
任子皆足以盡一時之才則所謂科目特借以為梯階¶
耳經義詩賦不問可也
<pb:KR3j0038_WYG_016-11b>
　　王逢原¶
王逢原以學術邢居實以文采有盛名於嘉祐元豐間<md:KR3j0038_SBCK_016-9b>¶然所為詩文多怨抑沉憤哀傷涕泣若辛苦憔悴不得¶
其平者故皆不克壽逢原年二十八居實纔二十天畀¶
其才而嗇其壽吁可惜哉¶
　　吏文可笑¶
吏文行移只用定本故有絶可笑者如文官批書印紙¶
雖宫觀嶽廟亦必云不曽請假或已登科級見官臺省
<pb:KR3j0038_WYG_016-12a>
清要必云不曽應舉若試刑法予在西掖時漢州申顯¶
惠侯神頃係宣撫司便宜加封昭應公乞換給制書禮¶
寺看詳謂不依元降指揮於一年限内自陳欲符下漢¶
州告示本神知委予白丞相别令勘當乃得改命淳熈<md:KR3j0038_SBCK_016-10a>¶六年予以大禮恩澤改奏一歲兒吏部下饒州必欲保¶
官狀内聲説被奏人曽與不曽犯決笞有無翦刺及曽¶
與不曽先經補官因罪犯停廢别行改奏又令供與予¶
係是何服屬父之於子而問何服屬一歲嬰兒而問曽
<pb:KR3j0038_WYG_016-12b>
與不曽入仕坐罪豈不大可笑哉¶
　　靖康時事¶
鄧艾伐蜀劉禪旣降又勑姜維使降於鍾㑹將士咸怒¶
拔刀斫石魏圍燕於中山旣久城中將士皆思出戰至¶
數千人相率請於燕主慕容隆言之尤力為慕容麟沮¶
之而罷契丹伐晉連年晉拒之每戰必勝其後杜重威<md:KR3j0038_SBCK_016-10b>¶隂謀欲降命將士出陳於外士皆踊躍以為出戰旣令¶
解甲士皆慟哭聲振原野予頃修靖康實録竊痛一時
<pb:KR3j0038_WYG_016-13a>
之禍以堂堂大邦中外之兵數十萬曽不能北向發一¶
矢獲一敵端坐都城束手就斃虎旅雲屯不聞有如蜀¶
燕晉之憤哭者近讀朱新仲詩集有記昔行一篇正敘¶
此時事其中云老种憤死不得戰汝霖疽發何由痊乃¶
知忠義之士世未嘗無之特時運使然耳¶
　　并韶¶
梁武帝時有交趾人并韶者富於詞藻詣選求官而吏¶
部尚書蔡撙以并姓無前賢除廣陽門郎韶恥之遂還<md:KR3j0038_SBCK_016-11a>¶
<pb:KR3j0038_WYG_016-13b>
鄉里謀作亂夫用門地族望為選舉低昻乃晉宋以來¶
弊法蔡撙賢者也不能免俗何哉¶
　　䜟緯之學¶
圖䜟星緯之學豈不或中然要為誤人聖賢所不道也¶
眭孟覩公孫病已之文勸漢昭帝求索賢人禪以帝位¶
而不知宣帝實應之孟以此誅孔熈先知宋文帝禍起¶
骨肉江州當出天子故謀立江州刺史彭城王而不知¶
孝武實應之熈先以此誅當塗高之䜟漢光武以詰公
<pb:KR3j0038_WYG_016-14a>
孫述袁術王浚皆自以姓名或父字應之以取滅亡而¶
其兆為曹操之魏兩角犢子之䜟周子諒以劾牛仙客<md:KR3j0038_SBCK_016-11b>¶李徳裕以議牛僧孺而其兆為朱温隋煬帝謂李氏當¶
有天下遂誅李金才之族而唐高祖乃代隋唐太宗知¶
女武將竊國命遂濫五娘子之誅而阿武婆幾易姓武¶
后謂代武者劉劉無强姓殆流人也遂遣六道使悉殺¶
之而劉幽求佐臨淄王平内難韋武二族皆殄滅晉張¶
華郭璞魏崔伯深皆精於天文卜筮言事如神而不能
<pb:KR3j0038_WYG_016-14b>
免於身誅家族況其下者乎¶
　　真假皆妄¶
江山登臨之美泉石賞翫之勝世間佳境也觀者必曰¶
如畫故有江山如畫天開圖畫即江山身在畫圖中之<md:KR3j0038_SBCK_016-12a>¶語至於丹青之妙好事君子嗟歎之不足者則又以逼¶
真目之如老杜人間又見真乘黃時危安得真致此悄¶
然坐我天姥下斯須九重真龍出憑軒忽若無丹青高¶
堂見生鶻直訝杉松冷兼疑菱荇香之句是也以真為
<pb:KR3j0038_WYG_016-15a>
假以假為真均之皆妄境耳人生萬事如是何特此耶¶
　
　
　
　
　
　
　
<pb:KR3j0038_WYG_016-15b>
　
　
　
　
　
　
　
　容齋隨筆卷十六<md:KR3j0038_SBCK_016-12b>¶<md:KR3j0038_SBCK_017-1a>¶
<pb:KR3j0038_WYG_017-1a>
欽定四庫全書
　容齋續筆目録
　¶　卷一¶
　　　顔魯公　　　　　　戒石銘¶
　　　雙生子　　　　　　李建州¶
　　　侍從官　　　　　　存亡大計¶
　　　唐人詩不傳　　　　泰&KR0654;四語¶
　　　重陽上已改日　　　田宅契劵取直
<pb:KR3j0038_WYG_017-1b>
　　　公子奚斯　　　　　唐藩鎮幕府¶
　　　文中子門人　　　　晋燕用兵¶
　　　李衛公帖　　　　　王孫賦<md:KR3j0038_SBCK_017-1b>¶　　　漢郡國諸官　　　　漢獄名¶
　　卷二¶
　　　權若訥馮澥　　　　嵗旦飲酒¶
　　　存歿絶句　　　　　湯武之事¶
　　　張釋之傳誤　　　　張于二廷尉
<pb:KR3j0038_WYG_017-2a>
　　　漢唐置郵　　　　　龍且張步¶
　　　義理之説無窮　　　開元五王¶
　　　巫蠱之禍　　　　　唐詩無諱避¶
　　　李晟傷國體　　　　元和六學士¶
　　　二傳誤後世　　　　卜子夏<md:KR3j0038_SBCK_017-2a>¶　　　父子忠邪　　　　　蘇張說六國¶
　　卷三
　　　一定之計　　　　　秋興賦
<pb:KR3j0038_WYG_017-2b>
　　　太史慈　　　　　　諡法¶
　　　漢文帝受言　　　　丹青引¶
　　　詩國風秦中事　　　詩文當句對¶
　　　東坡明正　　　　　臺諌不相見¶
　　　執政四入頭　　　　無望之禍¶
　　　燕説　　　　　　　折檻行¶
　　　朱雲陳元達　　　　杜老不&KR0111;君<md:KR3j0038_SBCK_017-2b>¶　　　栽松詩　　　　　　烏鵲鳴
<pb:KR3j0038_WYG_017-3a>
　　卷四
　　　淮南守備　　　　　周世宗¶
　　　竇正固　　　　　　鄭權¶
　　　黨錮牽連之賢　　　漢代文書式¶
　　　資治通鑑　　　　　弱小不量力¶
　　　田横吕布　　　　　中山宜陽¶
　　　相六畜　　　　　　卜筮不同¶
　　　日者　　　　　　　栁子厚黨叔文
<pb:KR3j0038_WYG_017-3b>
　　　漢武心術　　　　　禁天髙之稱<md:KR3j0038_SBCK_017-3a>¶　　　宣和冗官¶
　　卷五¶
　　　秦隋之惡　　　　　漢唐二武¶
　　　玉川子　　　　　　銀青階¶
　　　買馬牧馬　　　　　杜詩用字¶
　　　唐虞象刑　　　　　崔常牛李¶
　　　盗賊怨官吏　　　　作詩先賦韻
<pb:KR3j0038_WYG_017-4a>
　　　后妃命數　　　　　公為尊稱¶
　　　臺城少城¶
　　卷六
　　　嚴武不殺杜甫　　　王嘉薦孔光¶
　　　朱温三事　　　　　文字潤筆¶
　　　漢舉賢良　　　　　戊為武¶
　　　怨耦曰仇　　　　　説文與經傳不同¶
　　　周亞夫　　　　　　煬王煬帝
<pb:KR3j0038_WYG_017-4b>
　　　鄭荘公　　　　　　百六陽九¶
　　　左傳易筮　　　　　鍾繇自劾¶
　　　大義感人¶
　　卷七
　　　田租輕重　　　　　女子夜績<md:KR3j0038_SBCK_017-4a>¶　　　淮南王　　　　　　薛國久長¶
　　　建除十二辰　　　　俗語筭數¶
　　　伾文用事　　　　　五十絃瑟
<pb:KR3j0038_WYG_017-5a>
　　　遷固用疑字　　　　僣亂的當¶
　　　月不勝火　　　　　靈臺有持¶
　　　董仲舒灾異對　　　李正己獻錢¶
　　　宣室　　　　　　　昔昔鹽¶
　　　将帥當專¶
　　卷八¶
　　　蓍龜卜筮　　　　　地名異音<md:KR3j0038_SBCK_017-4b>¶　　　韓嬰詩　　　　　　五行衰絶字
<pb:KR3j0038_WYG_017-5b>
　　　漢表所記事　　　　蕭何紿韓信¶
　　　彭越無罪　　　　　蜘蛛結網¶
　　　孫權稱至尊　　　　康山讀書¶
　　　列國城門名　　　　緇塵素衣¶
　　　去國立後　　　　　詩詞改字¶
　　　姑舅為婚¶
　　卷九¶
　　　三家七穆　　　　　貢薛韋康
<pb:KR3j0038_WYG_017-6a>
　　　兒寛張安世　　　　深溝髙壘<md:KR3j0038_SBCK_017-5a>¶　　　生之徒十有三　　　臧氏二龜¶
　　　有扈氏　　　　　　太公丹書¶
　　　漢景帝　　　　　　蕭何先見¶
　　　史漢書法　　　　　薄昭田蚡¶
　　　文字結尾　　　　　國初古文¶
　　卷十¶
　　　經傳煩簡　　　　　曹參不薦士
<pb:KR3j0038_WYG_017-6b>
　　　漢初諸将官　　　　漢官名¶
　　　漢唐輔相　　　　　漢武留意郡守¶
　　　苦蕒菜　　　　　　唐諸生束脩<md:KR3j0038_SBCK_017-5b>¶　　　范徳孺帖　　　　　民不畏死¶
　　　天下有竒士　　　　易卦四徳¶
　　　孫堅起兵　　　　　孫權封兄䇿¶
　　　踰年改元　　　　　賊臣遷都¶
　　　輿地道里誤
<pb:KR3j0038_WYG_017-7a>
　　卷十一¶
　　　古錞于　　　　　　孫玉汝¶
　　　唐人避諱　　　　　髙鍇取士¶
　　　兵部名存　　　　　武官名不正¶
　　　名将晚謬　　　　　唐帝稱太上皇<md:KR3j0038_SBCK_017-6a>¶　　　楊倞注荀子　　　　昭宗相朱朴¶
　　　楊國忠諸使　　　　祖宗朝宰輔¶
　　　百官避宰相　　　　百官見宰相
<pb:KR3j0038_WYG_017-7b>
　　　東坡自引所為文¶
　　卷十二¶
　　　婦人英烈　　　　　無用之用¶
　　　龍筋鳯髄判　　　　唐制舉科目¶
　　　淵有九名　　　　　東坡論莊子¶
　　　列子書事　　　　　天生對偶¶
　　　銅雀灌硯　　　　　崔斯立<md:KR3j0038_SBCK_017-6b>¶　　　漢書注冗
<pb:KR3j0038_WYG_017-8a>
　¶　卷十三¶
　　　科舉恩數　　　　　下第再試¶
　　　試賦用韻　　　　　正元制科¶
　　　貽子録　　　　　　金花帖子¶
　　　物之小大　　　　　郭令公¶
　　　紀年兆祥　　　　　民俗火葬¶
　　　太史日官　　　　　汲冡周書¶
　　　曹子建論文　　　　雨水清明
<pb:KR3j0038_WYG_017-8b>
　　卷十四<md:KR3j0038_SBCK_017-7a>¶　　　尹文子　　　　　　帝王訓儉¶
　　　用計臣為相　　　　州縣牌額¶
　　　盧知猷　　　　　　忌諱忌惡¶
　　　陳涉不可輕　　　　士匄韓厥¶
　　　孔墨　　　　　　　玉川月蝕詩¶
　　　詩要㸃撿　　　　　周蜀九經¶
　　　冡宰治内　　　　　宰相爵邑
<pb:KR3j0038_WYG_017-9a>
　　　楊子一毛　　　　　李長吉詩¶
　　　子夏經學¶
　　卷十五<md:KR3j0038_SBCK_017-7b>¶　　　紫閣山村詩　　　　李林甫秦檜¶
　　　注書難　　　　　　書易脱誤¶
　　　南陔六詩　　　　　紹聖廢春秋¶
　　　王韶熙河　　　　　書籍之厄¶
　　　逐貧賦　　　　　　澗松山苖
<pb:KR3j0038_WYG_017-9b>
　　　男子運起寅　　　　宰我作難¶
　　　古人占夢¶
　　卷十六¶
　　　髙徳儒　　　　　　唐朝士俸微¶
　　　計然意林　　　　　思潁詩<md:KR3j0038_SBCK_017-8a>¶　　　劉蕡下第　　　　　酒肆旗望¶
　　　賢宰相遭䜛　　　　宋齊邱¶
　　　鹹杬子　　　　　　月中桂兎
<pb:KR3j0038_WYG_017-10a>
　　　唐二帝好名　　　　周禮非周公書¶
　　　醉尉亭長　　　　　三易之名¶
　　　忠臣名不傳　　　　唐人酒令¶
　
　
　
　
　
<pb:KR3j0038_WYG_017-10b>
　
　
　
　
　
　
　
　容齋續筆目録<md:KR3j0038_SBCK_017-8b>¶
<pb:KR3j0038_WYG_018-1a>
欽定四庫全<md:KR3j0038_SBCK_018-1a>¶書
　
