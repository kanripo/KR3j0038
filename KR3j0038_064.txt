# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:36.430505
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 64
#+PROPERTY: FILE SB07n0612-064容齋五筆-卷十.
<pb:KR3j0038_SBCK_064-1a>¶
容齋五筆卷第十(十二則)¶
(哀公問社/哀公問社於宰我宰我對曰夏后以松殷人)¶
(以栢周人以栗曰使民戰栗子聞之曰成事/不說遂事不諌旣往不咎古人立社但各因)¶
(其土地所冝木爲之&KR0004;非求異而取義於彼/也哀公本不必致問旣聞用栗之言遂起使)¶
(民戰栗之語其意謂古者弗用命戮于社所/以威民然其實則非也孔子責宰我不能因)¶
(事獻可㬱否旣非成事尚爲可說又非遂事/尚爲可諌且非旣往何咎之云或謂使民戰)¶
(栗一句亦岀於宰我記之者欲與前言有别/故加曰字以起之亦是一說然戰栗之對使)¶
(出於我則導君於猛顯爲非宜岀於哀公則/便即時正救以杜其始兩者皆失之無所逃)¶
(於聖人之責也哀公欲以越伐魯而去三家/不克成卒爲所逐以至失&KR0022;其源蓋在於此)¶
<pb:KR3j0038_SBCK_064-1b>¶
(何休注公羊傳云松猶容也想見其容貌而/事之主人正之意也栢猶迫也親而不遠主)¶
(地正之意也栗猶戰栗謹敬貌主天正之意/也然則戰栗之說亦有所本公羊云虞主用)¶
(桑練主用栗則三代所奉社其亦以松栢栗/爲神之主乎非植此木也程伊川之說有之)¶
(絶句詩不貫穿/夜凉吹笛千山月路暗迷人百種花棊罷不)¶
(知人換世酒䦨無柰客思家此歐陽公絶妙/之語然以四句各一事似不相貫穿故名之)¶
(曰夣中作永嘉士人薛韶喜論詩嘗立一說/云老杜近體律詩精深妥帖雖多至百韻亦)¶
(首尾相應如常山之蛇無間斷齟齬處而絶/句乃或不然五言如遲日江山麗春風花草)¶
(香泥融飛燕子沙暖睡鴛鴦急&KR0040;梢溪足斜/暉轉樹腰隔巢黄鳥並飜藻白魚跳江動月)¶
(移石溪虚雲傍花鳥棲知故道㠶過宿誰家/鑿井交棕葉開渠斷竹根扁舟輕褭䌫小徑)¶
<pb:KR3j0038_SBCK_064-2a>¶
(曲通村日出籬東水雲生舎北泥竹高鳴翡/翠沙僻舞鵾雞釣艇收緡盡昬鴉接翅稀月)¶
(生初學扇雲細不成衣舎下笋穿壁庭中藤/刺簷地晴絲冉冉江白草纎纎七言如糝徑)¶
(楊花鋪白氊&KR0039;溪荷葉疊青錢筍根雉子無/人見沙上鳬雛傍母眠兩箇黄鸝鳴翠柳一)¶
(行白鷺上青天䆫含西嶺千秋雪門泊東呉/萬里船之&KR0011;是也予因其說以唐人萬絶句)¶
(考之但有司空圖雜題云驛歩堤縈閣軍城/鼔振橋鷗和湖鴈下雪隔嶺梅飄舴艋猿偷)¶
(上蜻蜓燕競飛樵香燒桂子苔濕挂莎衣/農父田翁詩)¶
(張碧農父詩云運鋤耕斸侵星起隴畔豐盈/滿家喜到頭禾&KR0112;屬他人不知何處抛妻子)¶
(杜荀鶴田翁詩云白髮星星筋力衰種田猶/自伴孫兒官苗&KR0002;不平平納任是豐年也受)¶
(飢讀之使人愴然以今觀之何啻倍蓰也/衞宣公二子)¶
<pb:KR3j0038_SBCK_064-2b>¶
(衛宣公二子之事詩與左傳所書始末甚詳/乗舟之詩爲伋壽而作也左傳云宣公烝於)¶
(庶母夷姜生急子爲之娶於齊而美公取之/生壽及朔宣姜與公子朔譛急子宣姜者宣)¶
(公所納伋之妻翻譖其過公使諸齊使盗待/諸莘將殺之壽子告之使行不可壽子載其)¶
(旌以先盗殺之遂兄弟并命案宣公以魯隱/四年十二月立至桓十二年十一月卒凡十)¶
(有九年姑以即位之始便成烝亂而急子即/以次年生&KR0020;須十五歳然後娶旣娶而奪之)¶
(又生壽朔朔巳能同母&KR0626;兄壽又能代爲使/者以越境非十歳以下兒所能辦也然則十)¶
(九年之問如何消破此最爲難曉也/謂端爲匹)¶
(今人謂縑帛一匹爲壹端或緫言端匹按左/傳幣錦二兩注云二丈爲一端二端爲一兩)¶
(所謂匹也二兩二匹也然則以端爲匹非矣/湘山野録載夏英公鎭襄陽遇大禮赦恩賜)¶
<pb:KR3j0038_SBCK_064-3a>¶
(致仕官束帛以絹十匹與胡旦旦笑曰奉還/五匹請檢韓詩外傳及諸儒韓康伯等所解)¶
(束帛戔戔之義自可見證英公檢之果見三/代束帛束脩之制&KR0002;束帛則卷其帛爲二端)¶
(五匹遂見一端正合此說也然周易正義及/王弼注韓詩外傳皆無其語文瑩多妄誕不)¶
(足取信案春秋公羊傳乘馬束帛法云束帛/謂玄三纁二玄三法天纁二法地&KR0002;文瑩以)¶
(此爲證猶之可也/唐人草堂詩句)¶
(予於東圃作草堂欲采唐人詩句書之壁而/未暇也姑録之于此杜公云西郊向草堂昔)¶
(我去草堂草堂少花今欲栽草堂塹西無樹/林白公有别草堂三絶句又云身出草堂心)¶
(不出劉夣得傷愚溪云草堂無主燕飛回元/微之和裴校書云清江見厎草堂在錢起有)¶
(暮春歸故山草堂詩又云暗歸草堂靜半入/花源去朱慶餘稱著朱衣入草堂李渉草堂)¶
<pb:KR3j0038_SBCK_064-3b>¶
(曽與雪爲鄰顧况不作草堂招遠客郎士元/草堂竹徑在何處張籍草堂雪夜携琴宿又)¶
(云西峯月猶在遥憶草堂前武元衡多君能/寂寞共作草堂游陸&KR0027;蒙草堂秪待新秋景)¶
(又云草堂盡日留僧坐司空圖草堂舊隱猶/招我韋莊今來空訝草堂新子蘭䇿杖吟詩)¶
(上草堂皎然有題湖上草堂云山居不買剡/中山湖上千峯處處閑芳草白雲留我住世)¶
(人何事得相關/公榖解經書日)¶
(孔子作春秋以一字爲褒貶大氏志在尊王/至於紀年叙事只因舊史杜預見汲冢書魏)¶
(國史記謂其著書文意大似春秋經椎此足/以見古者國史䇿書之常也所謂書日不書)¶
(日在輕重事體本無所系而公羊榖梁二傳/毎事斷之以日故窒而不通左氏惟有公子)¶
(益師卒公不與小歛故不書日一說其它亦/鮮今表二傳之語以示児曹公羊云益師卒)¶
<pb:KR3j0038_SBCK_064-4a>¶
(何以不日遠也葬者不及時而日渴葬也不/及時而不日慢葬也過時而日隱之也過時)¶
(而不日謂之不能葬也當時而不日正也當/時而日危不得葬也庚寅入邴其日何難也)¶
(取邑不日&KR0074;之盟不日信之也甲寅齊人伐/衛伐不日此何以日至之日也壬申公朝于)¶
(壬所其日何録乎内也辛巳晉敗秦于殽詐/戰不日此何以日盡也甲戍敗狄于鹹其日)¶
(何大之也子卒何以不日隱之也即位不日/榖梁最多卑者之盟不日大夫日卒正也諸)¶
(侯日卒正也日入惡入者也外盟不日取邑/不日大閱崇武故謹而日之前定之盟不日)¶
(公敗齊師不日疑戰也公敗宋師其日成敗/之也齊人滅遂其不日微國也公㑹齊侯盟)¶
(于柯&KR0074;盟雖内與不曰信也媵陳人之婦其/不日數渝惡之也癸亥葬紀叔&KR0078;不日卒而)¶
(日葬閔紀之亡也子卒日正也不日故也有/所見則日戊辰盟于葵丘&KR0074;盟不日此何以)¶
<pb:KR3j0038_SBCK_064-4b>¶
(日美之也辛卯沙鹿崩其日重變也戊申隕/石于宋是月六鶂退飛石無知故日之鶂微)¶
(有知之物故月之乙亥齊侯小白卒此以正/其日之何也壬申公朝于王所其日以其再)¶
(致天子故謹而日之日繋於月月繋於時其/不月失其所繋也丁未商臣弑其君髠日髠)¶
(之卒所以謹商臣之弑也已巳及晉處父盟/不言公諱也何以知其與公盟以其日也甲)¶
(戍取須句取邑不日此其日何也不正其再/取故謹而日之也辛丑葬襄王日之甚矣其)¶
(不葬之辭也乙卯晉楚戰于邲日其事敗也/癸卯晉滅潞滅國有三術中國謹日卑國月)¶
(夷狄不日其日潞子賢也甲戍楚子卒夷狄/卒而不日日少進也癸酉戰于鞌其日或曰)¶
(日其戰也或曰日其悉也梁山崩不日何也/髙者有崩道也鼷䑕食郊牛角不言日急辭)¶
(也庚申莒潰惡之故謹而日之也秋公至自/㑹不日至自伐鄭也丙戍鄭伯卒于操其日)¶
<pb:KR3j0038_SBCK_064-5a>¶
(未踰竟也乙亥臧孫紇出奔邾其日正紇之/出也蔡世子弑其君其不日子奪父政是謂)¶
(夷之冬十月葬蔡景公不日卒而月葬不葬/者也四月楚公子比弑其君弑君者日不日)¶
(比不弑也甲戍同盟干平丘其日善是盟也/内之大事日即位君之大事也其不日何也)¶
(以年決者不以日決也定之即位何以日也/著之也它釋時月者亦然通經之士可以黙)¶
(諭矣沙鹿梁山爲兩說尤不然蘇子由春秋/論云公羊榖梁之傳日月土地皆所以爲訓)¶
(夫日月之不知土地之不祥何足以爲喜怒/其意蓋亦如此)¶
(桞應辰押字/予頃因見鄂州南樓土中磨崖碑其一刻栁)¶
(字下一字不可識後訪得其人名應辰而云/是唐末五代時湖北人也旣載之四筆中今)¶
(始究其實栁之名是巳蓋以/國朝寳元元年吕溱榜登甲科今浯溪石上)¶
<pb:KR3j0038_SBCK_064-5b>¶
(有大押字題云押字起於心心之所記人不/能知)¶
(大宋熈寜七年甲寅歳刻尚書都官貟外郎/武陵栁應辰時爲永州通判仍有詩云浯溪)¶
(石在大江邊心記閑將此地鐫自有後人來/屈指四千六百甲寅年有閬中陳思者䟦云)¶
(右栁都官欲以怪取名所至留押字盈丈莫/知其何爲押字古人書名之草者施於文記)¶
(間以自别識耳今應辰鐫刻廣博如許已怪/矣好事者從而爲之說謂能祛逐不祥眞大)¶
(可笑予得此帖乃恨前疑之非石傍又有蔣/世基述夣記云至和三年八月知永州職方)¶
(貟外郎栁拱辰受代歸闕祁陽縣令齊術送/行至白水夣一儒衣冠者曰我元結也今桞)¶
(公游浯溪無詩而去子盍求之覺而心異之/遂獻一詩柳依韻而和其語不工拱辰以天)¶
(聖八年王拱辰牓登科殆應辰兄也輙并記/之)¶
<pb:KR3j0038_SBCK_064-6a>¶
(唐堯無後/堯舜之子不肖等耳舜之後雖不有天下而)¶
(傳至於陳及田齊幾二千載惟堯之後當舜/在位時即絶故禹之戒舜曰母&KR0002;丹朱傲用)¶
(殄厥世又作戒曰惟彼陶唐有此冀方今失/厥道亂其紀綱乃底滅亡源丹朱之&KR0086;固在)¶
(所絶方舜禹之世頋不能别訪賢胄爲之立/繼乎左傳載子産之辭曰唐人是因以服事)¶
(夏商其季世曰唐叔虞成王滅唐而封太叔/又蔡墨曰陶唐氏旣衰其後有劉累氏曰御)¶
(龍范宣子曰匄之祖自虞以上爲陶唐氏在/夏爲御龍氏然則封國雖絶尚有子孫武王)¶
(滅商封帝堯之後於薊而未嘗一見於簡䇿/史趙言楚之滅陳曰盛德必百世祀虞之世)¶
(數未也臧文仲聞蓼與六二國亡曰臯陶庭/堅不祀忽諸堯之盛德豈出舜臯之下而爵)¶
(邑不能及孫何也/斯須之敬)¶
<pb:KR3j0038_SBCK_064-6b>¶
(今公私宴㑹稱與主人對席者曰席靣古者/謂之賔謂之客是已儀禮燕禮篇射人請賔)¶
(公曰命某爲賔賔少進禮辭又命之賔許諾/左傳季氏飲大夫酒臧紇爲客宋公兼享晉)¶
(楚之大夫趙孟爲客杜預云客一坐所尊也/乾道二年十一月薛季益以權工部侍郎受)¶
(命使金國侍從共餞之於吏部尚書廳陳應/求主席自六部長貳之外兩省官皆預凡㑹)¶
(者十二人薛在部位最下應求揖之爲客辭/不就曰常時固自有次第柰何今日不然諸)¶
(公言此席正爲侍郎設何辭之爲薛終不可/予時爲右史最居末坐給事中王日嚴目予)¶
(曰景盧能倉卒閒應對願出一轉語折&KR0168;之/予笑謂薛曰孟子不云乎庸敬在兄斯須之)¶
(敬在鄕人侍郎姑處斯須之敬可也明日以/往不妨復如常時薛無以對諸公皆稱善遂)¶
(就席/丙午丁未)¶
<pb:KR3j0038_SBCK_064-7a>¶
(丙午丁未之歳/中國遇此輙有變故非禍生於内則夷狄外)¶
(侮三代遠矣姑摭漢以來言之高祖以丙午/崩權歸吕氏幾覆劉宗武帝元光元年爲丁)¶
(未長星見&KR0214;尤旗亘天其春戾太子生始命/將出征匈奴自是之後師行三十年屠夷死)¶
(滅不可勝數及於巫蠱之禍太子子父皆敗/昭帝元平元年丁未帝崩昌邑立而復廢一)¶
(歳再易主成帝永始二年三年爲丙午丁未/王氏方盛封莽爲新都侯立趙飛燕爲皇后)¶
(由是國統三絶漢業遂頽雖光武建武之時/海内無事然勾引南匈奴稔成劉淵亂華之)¶
(釁正是歳也殤帝安帝之立值此二年東漢/政亂實基於此威帝終於永康丁未孝靈繼)¶
(之漢室滅矣魏文帝以黄&KR0004;丙午終明帝嗣/位司馬氏奪國兆於此時晉武太康六年七)¶
(年惠帝正在東宫五胡毒亂此其源也東晉/訖隋南北分裂九縣飈回在所不論唐太宗)¶
<pb:KR3j0038_SBCK_064-7b>¶
(正觀之季武氏巳在後宫中宗神龍景龍其/事可見代宗大曆元二大盗&KR0004;平而置其餘)¶
(孽於河北強藩悍鎭卒以亡唐寳曆丙午敬/宗遇弒大和丁未是爲文宗甘露之悲至於)¶
(不可救藥僖宗光啓之際天下固已大亂而/中官刼幸興元襄王煴僭立石晉開運遺禍)¶
(至今皇朝景德方脫契丹之擾而明年祥符/神仙宫觀之役崇熾海内虚耗治平丁未王)¶
(安石入朝愲亂宗社靖康丙午都城受圍逮/于丁未汴失守矣淳熈丁未)¶
(高宗上仙揔而言之大抵丁未之災又慘於/丙午昭昭天象見於運行非人力之所能爲)¶
(也/祖宗命相)¶
(祖宗進用宰相惟意所屬&KR0004;不以内外高卑/爲主&KR0002;召故相則率置諸見當國者之上太)¶
(平興國中薛文惠公居正薨盧多遜沈倫在/相位而趙韓王普以太子太保散秩而拜昭)¶
<pb:KR3j0038_SBCK_064-8a>¶
(文咸平四年李文靖公沆爲集賢而召故相/吕文穆公&KR0041;正爲昭文景德元年文靖薨王)¶
(文正公旦文穆公欽&KR0002;爲參政不次補而畢/文簡公士安由侍讀學士㓂忠愍公凖由三)¶
(司使並命爲史館集賢畢公雖歷參政不及/一月至和二年陳恭公執中罷劉沆在位而)¶
(外召文富二公文公復爲昭文富爲集賢而/沆遷史館熈寜三年韓獻肅公絳王荆公安)¶
(石同拜韓在上而先罷荆公越四年亦罷韓/復爲館相明年荆公再入遂拜昭文居韓之)¶
(上元祜元年召文潞公於洛司馬公自門下/侍郎拜左僕射固辤乞令彦愽以太師兼侍)¶
(中行左僕射而已爲右以佐之/宣仁不許曰彦博豈可居卿上欲命兼侍中)¶
(行右僕射㑹臺諌有言彦博不可居三省長/官於是但平章軍國重事崇寜以後蔡京凡)¶
(四入輙爲首台此非可論典故也隆興元年/冬湯岐公思退爲右僕射張魏公浚爲樞密)¶
<pb:KR3j0038_SBCK_064-8b>¶
(使/孝宗欲命張爲左請於)¶
(德壽/高宗曰湯思退元是左相張浚元是右相只)¶
(仍其舊可也於是出命)¶
容齋五筆卷第十(終)¶
