# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:35.657164
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB07n0611-046容齋三筆-卷十.
<pb:KR3j0038_SBCK_046-1a>¶
容齋三筆卷第十(十七則)¶
(詞學科目/熈寧罷詩賦元祐復之至紹聖又罷於是學)¶
(者不復習爲應用之文紹聖二年始立宏詞/科除詔誥制勑不試外其章表露布檄書頌)¶
(箴銘序記誡諭凡九種以四題作兩場引試/唯進士得預而專用)¶
(國朝及時事爲題毎取不得過五人大觀四/年改立詞學兼茂科増試制詔内二篇以歷)¶
(代史故事毎歳一試所取不得過三人紹興/三年工部侍郎李擢又乞取兩科裁訂别立)¶
(一科遂増爲十二體曰制曰誥曰詔曰表曰/露布曰檄曰箴曰銘曰記曰贊曰頌曰序凡)¶
(三埸試六篇毎&KR0163;一古一今而許卿大夫之/任子亦就試爲博學宏詞科所取不得過五)¶
(人任子中選者賜進士第雖用唐時科目而/所試文則非也自乙卯至于紹熈癸丑二十)¶
<pb:KR3j0038_SBCK_046-1b>¶
(牓或三人或二人或一人并之三十三大而/紹熈庚戍闕不取其以任子進者湯岐公至)¶
(宰相王日嚴至翰林承旨李獻之學士陳子/象兵部侍郎湯朝美右史陳峴方進用而予)¶
(兄弟居其閒文惠公至宰相文安公至執政/予冒處翰&KR0080;此外皆係已登科人然擢用者)¶
(唯周益公至宰相周茂振執政沈德和莫子/齊倪正父莫仲謙趙大本傅景仁至侍從葉)¶
(伯益季元衡至左右史餘多碌碌而見存未/顯者陳宗召也然則吾家所&KR0041;亦云過矣)¶
(唐夜試進士/唐進士入舉&KR0163;得用燭故或者以爲自平旦)¶
(至通宵劉虚白有二十年前此夜中一般燈/燭一般風之句及三條燭盡之&KR0003;按舊五代)¶
(史選舉志云長興二年禮部貢院奏當司奉/堂帖夜試進士有何條格者勑旨秋來赴舉)¶
(備有常程夜後爲文曽無舊制王道以明規/是設公事須白晝顯行耳進士並令排門齊)¶
<pb:KR3j0038_SBCK_046-2a>¶
(入就試至閉門時試畢内有先了者上曆畫/時旋令先出其入䇿亦須晝試應諸科對䇿)¶
(並依此例則晝試進士非前例也清泰二年/貢院又請進士試雜文並&KR0039;門入省經宿就)¶
(試至晉開運元年又因禮部尚書知貢舉竇/正固奏自前考試進士皆以三條燭爲限并)¶
(諸色舉人有懷藏書&KR0125;不令就試未知於何/時復有更革白樂天集中奏狀云進士許用)¶
(書&KR0125;兼得通宵但不明言入試朝暮也/納紬絹尺度)¶
(周顯德三年勑舊制織造絁紬絹布綾羅錦/綺紗縠等幅闊二尺起來年後並須及二尺)¶
(五分宜令諸道州府來年所納官絹毎匹須/及一十二兩其絁紬只要夾宻停勻不定斤)¶
(兩其納官紬絹依舊長四十二尺乃知今之/稅絹尺度長短闊狹斤兩輕重頗本於此)¶
(朱梁輕賦/朱梁之惡最爲歐陽公五代史記所斥詈然)¶
<pb:KR3j0038_SBCK_046-2b>¶
(輕賦一事舊史取之而新書不爲拈出其語/云梁祖之開國也屬黄巢大亂之餘以夷門)¶
(一鎭外嚴烽候内辟汙萊厲以耕桑薄其租/賦士雖苦戰民則樂輸二紀之閒俄成霸業)¶
(及末帝與莊宗對壘于河上河南之民雖困/於輦運亦未至流亡其義無他蓋賦歛輕而)¶
(丘園可戀故也及莊宗平定梁室任吏人孔/謙爲租庸使峻法以剥下厚歛以奉上民産)¶
(雖竭軍食尚&KR0220;加之以兵革因之以饑饉不/四三年以致顚隕其義無他蓋賦役重而寰)¶
(區失望故也予以事考之此論誠然有國有/家者之&KR0027;鑑也資治通鑑亦不載此一節)¶
(坎離隂陽/坎位正北當幽隂肅殺之地其象於易爲水)¶
(爲月董仲舒所謂隂常居大冬而積於空虚/不用之處然而謂之陽離位正南當文明赫)¶
(赫之地於易爲日爲火仲舒所謂陽常居大/夏而以生育長養爲事然而謂之隂豈非以)¶
<pb:KR3j0038_SBCK_046-3a>¶
(隂生於午陽生於子故邪司馬正云天是陽/而南是陽位故木亦是陽所以木正爲南正)¶
(也火是地正亦稱北正者火數二二地數地/隂主北方故火正亦稱北正究其極摯頗似)¶
(難曉聖人無所云古先名儒以至于今亦未/有論之者)¶
(前執政爲尚書/祖宗朝曽爲執政其後入朝爲它官者甚多)¶
(自元豐改官制後但爲尚書曽孝寛自簽書/樞密去位復拜吏部尚書韓忠彦自知樞密)¶
(院出藩以吏書召李清臣蒲宗孟王存皆嘗/爲左丞而清臣存復拜吏書宗孟兵書先是)¶
(元祐六年清臣除目下爲給事中范祖禹封/還朝廷未決繼又進擬宗孟兵部右丞蘇轍)¶
(言不如且止左僕射吕大防於簾前奏諸部/乆闕尚書見在人皆資淺未可用又不可關)¶
(官須至用前執政轍曰尚書闕官已數年何/嘗闕事遂巳胡宗愈嘗爲右丞召拜禮書吏)¶
<pb:KR3j0038_SBCK_046-3b>¶
(書自崇寜巳來乃不復然/河伯娶婦)¶
(史記禇先生所書魏文侯時西門豹爲鄴令/問民所疾苦長老曰吾爲河伯娶婦以故貧)¶
(豹問其故對曰鄴三老廷&KR0122;常歳賦歛百姓/錢得數百萬用其二三十萬爲河伯娶婦與)¶
(祝巫分其餘錢持歸巫行視小家女好者即/聘取爲治齋宫河上粉飾女浮之河中而没)¶
(其人家有好女者多持女逺逃亡以故城中/益空無人豹曰至娶婦時吾亦往送遂投大)¶
(巫嫗及三弟子并三老於河乃罷去從是以/後不敢復言爲河伯娶婦予案此事蓋出於)¶
(一時雜傳記疑未必有實而六國表秦獻公/八年初以君甥妻河言&KR0004;者自此年而始不)¶
(知止於何時注家無&KR0003;司馬正史記索隱乃/云初以君主妻河謂&KR0004;以此年取他女爲君)¶
(主君主猶公主也妻河謂嫁之河伯故魏俗/猶爲河伯娶婦蓋其遺風然則此事秦魏皆)¶
<pb:KR3j0038_SBCK_046-4a>¶
(有之矣/六經用字)¶
(六經之道同歸旨意未嘗不一而用字則有/不同者如佑祐右三字一也而在書爲佑在)¶
(易爲祐在詩爲右惟維唯一也而在書爲惟/在詩爲維在易爲唯左傳亦然又如易之无)¶
(字周禮之灋眡薧鱻齍辠&KR1547;㮚斞閷簭等字/他經皆不然今人書无咎无妄多作無失之)¶
(矣/孝宗&KR0004;登極以濳邸爲佑聖觀令玉&KR0125;官&KR0144;)¶
(牌奏云&KR0144;法佑字無立人只單作右字道士/力爭以爲觀名去人恐不可安跡有旨特増)¶
(之/鄂州興唐寺鍾)¶
(鄂州城北鳯凰山之隂有佛刹曰興唐寺其/小閣有鍾題誌云大唐天祐二年三月十五)¶
(日新鑄勒官階姓名者兩人一曰金紫光禄/大檢校尚書左僕射兼御史大陳知新一曰)¶
<pb:KR3j0038_SBCK_046-4b>¶
(銀青光禄大檢校尚書右僕射兼御史大楊/琮大字之下皆當有夫字而悉削去觀者莫)¶
(能曉五代新舊史九國志並無其&KR0003;唯劉道/原十國紀年載楊行密之父名怤怤與夫同)¶
(音是時行密據淮南方破杜洪於鄂而有其/地故將佐爲諱之行密之子渭建國之後改)¶
(文散諸大夫爲大卿御史大夫爲御史大憲/更可證也鄱陽浮洲寺有吳武義二年銅鍾)¶
(安國寺有順義三年鍾皆刺史吕師造題官/稱曰光禄大卿檢校太保兼御史大卿然則)¶
(亦非大憲也王得臣麈史嘗辨此事而云行/密遣劉存破鄂州知新琮不預志傳皆略而)¶
(不書予又案楊溥時劉存以鄂岳觀察使爲/都招討使知新以岳州刺史爲團練使同將)¶
(兵擊楚爲所執殺則知新乃存偏裨非不預/也)¶
(禰衡輕曹操/孔融薦禰衡以爲淑質正亮英才卓礫志懷)¶
<pb:KR3j0038_SBCK_046-5a>¶
(霜雪疾惡&KR0002;讎任座史魚殆無以過&KR0002;衡等/輩不可多得數稱述於曹操操欲見之衡素)¶
(相輕疾不肯往而數有恣言操懷忿因召之/擊皷祼身辱之融爲見操&KR0003;其狂疾求得自)¶
(謝操喜勑門者有客便通待之極晏衡乃坐/於營門言語悖逆操怒送與劉表衡爲融所)¶
(薦東坡謂融視操特&KR0017;蜮之雄其&KR0020;決不兩/立非融誅操則操害融而衡平生佳善融及)¶
(楊脩常稱曰大兒孔文舉小兒楊德祖融脩/皆死於操手衡無由得全漢史言其尚氣剛)¶
(傲矯時慢物此蓋不知其鄙賤曹操故䧟身/危機所謂語言狂悖者必誦斥其有&KR0427;&KR0434;之)¶
(志耳劉表復不能容以與黄祖觀其所著鸚/鵝賦專以自况一篇之中三致意焉如云嬉)¶
(游高峻栖峙幽深飛不妄集翔必擇林雖周/旋於羽毛固殊智而異心配鸞皇而等美焉)¶
(比翼於衆禽又云彼賢哲之逢患猶棲遲以/羈旅矧禽鳥之微物能馴擾以安處又云嗟)¶
<pb:KR3j0038_SBCK_046-5b>¶
(禄命之衰薄奚遭時以嶮&KR0470;豈言語以階亂/將不密以致危又云顧六翮之殘毀雖&KR0108;迅)¶
(其焉如心懷歸而弗果徒怨毒於一隅卒章/云苟竭心於所事敢背惠以忘初期守死以)¶
(報德甘盡辤以効愚予毎三復其文而悲傷/之李太白詩云魏帝營八極蟻觀一禰衡黄)¶
(祖斗筲人殺之受惡名吳江賦鸚鵡落筆超/羣英鏘鏘振金石句句欲飛鳴摯鶚啄&KR0012;鳯)¶
(千春傷我情此論最爲精當也/禁中文書)¶
(韓魏公爲相宻與/仁宗議定立嗣公曰事&KR0002;行不可中止陛下)¶
(斷自不疑乞内中批出帝意不欲宫人知曰/只中書行足矣淳熈十四年十月二十二日)¶
(壽皇聖帝自德壽持喪還宫二十五日有㫖/召對與吏部尚書蕭燧同引中使先諭旨曰)¶
(教内翰留身旣對乃旋於東華門内先廊下/夾一素幄御榻後出一紙録唐正觀中太子)¶
<pb:KR3j0038_SBCK_046-6a>¶
(承乾監國事以相示蕭先退上與言欲令皇/太子參決萬幾使條具合行事宜仍戒云進)¶
(入文字須是密奏言當親自書寫實封詣通/進司上曰也只翦開不如分付近上一箇内)¶
(臣又言臣無由可與内臣相聞知惟御藥是/學士院承受文字㝷常只是公家文書傳逹)¶
(今則不可欲俟檢索典故了日却再乞對靣/納上曰極好於是七日閒三得從容乃知禁)¶
(廷機事深畏漏泄如此/老子之言)¶
(老子之言大抵以無爲無名爲本至於絶聖/棄智然所云將欲歙之必固張之將欲弱之)¶
(必固強之將欲廢之必固興之將欲奪之必/固與之乃似於用機械而有心者微言淵奥)¶
(固莫探其旨也/孔叢子)¶
(前漢枚乘與呉王濞書曰夫以一縷之任係/千鈞之重上縣無極之高下垂不測之淵雖)¶
<pb:KR3j0038_SBCK_046-6b>¶
(甚愚之人猶知哀其將絶也馬方駭鼓而驚/之係方絶又重鎭之係絶於天不可復結隊)¶
(入深淵難以復出孔叢子嘉言篇載子貢之/言曰夫以一縷之任繫千鈞之重上縣之於)¶
(無極之高下垂之於不測之深旁人皆哀其/絶而造之者不知其危馬方駭鼓而驚之係)¶
(方絶重而鎭之繫絶於高墜入於深其危必/矣枚叔全用此語漢書注諸家皆不引證唯)¶
(李善注文選有之予案孔叢子一書漢蓺文/志不載蓋劉向父子所未見但於儒家有太)¶
(常蓼侯孔臧十篇今此書之末有連叢子上/下二卷云孔臧著書十篇疑即是巳然所謂)¶
(叢子者本陳渉博士孔鮒子魚所論集凡二/十一篇爲六卷唐以前不爲人所稱至嘉祐)¶
(四年宋咸始爲注釋以進遂傳於世今讀其/文畧無楚漢閒氣骨豈非齊梁以來好事者)¶
(所作乎孔子家語著録於漢志二十七卷顔/師古云非今所有家語也)¶
<pb:KR3j0038_SBCK_046-7a>¶
(小星詩/詩序不知何人所作或是或非前人論之多)¶
(矣唯小星一篇顯爲可議大序云惠及下也/而繼之曰夫人惠及賤妾進御於君故毛鄭)¶
(從而爲之辭而鄭箋爲甚其釋肅肅宵征抱/衾與禂兩句謂諸妾肅肅然而行或早或夜)¶
(在於君所以次序進御又云裯者牀帳也謂/諸妾夜行枹被與牀帳待進御且諸侯有一)¶
(國其宫中嬪妾雖云至下固非閭閻賤微之/比何至於抱衾而行况於牀帳&KR0020;非一巳之)¶
(力所能致者其&KR0003;可謂陋矣此詩本是詠使/者逺適夙夜征行不敢慢君命之意與殷其)¶
(靁之指同/桃源行)¶
(陶淵明作桃源記云源中人自言先世避秦/時亂率妻子邑人來此絶境不復出焉乃不)¶
(知有漢無論魏晉系之以詩曰嬴氏亂天紀/賢者避其世黄綺之啇山伊人亦云逰願言)¶
<pb:KR3j0038_SBCK_046-7b>¶
(躡輕風高舉㝷吾契自是之後詩人多賦桃/源行不過稱贊仙家之樂唯韓公云神仙有)¶
(無何渺茫桃源之&KR0003;誠荒唐世俗那知僞爲/眞至今傳者武陵人亦不及淵明所以作記)¶
(之意按宋書本傳云濳自以曽祖晉世宰輔/恥復屈身後代自宋髙祖王業漸隆不復肯)¶
(仕所著文章皆題其年月義熈以前則書晉/氏年號自永&KR0004;以來唯云甲子而巳故五臣)¶
(注文選用其語又繼之云意者恥事二姓故/以異之此&KR0003;雖經前軰所記然予切意桃源)¶
(之事以避秦爲言至云無論魏晉乃寓意於/劉裕託之於秦借以爲喻耳近時胡宏仁仲)¶
(一詩屈折有竒味大略云靖節先生絶世人/柰何記僞不考眞先生高歩窘未代雅志不)¶
(肯爲秦民故作斯文冩幽意要似寰海離風/塵其&KR0003;得之矣)¶
(司封贈典之失/前所書司封失典故偶復憶一事尤爲可笑)¶
<pb:KR3j0038_SBCK_046-8a>¶
(紹興二十八年郊祀赦恩資政殿學士樓炤/父巳贈少師乞加贈司封以資政殿學士係)¶
(只封贈一代父旣至少師不合加贈獨改封/其母范氏歐陽氏爲秦國魏國夫人蓋樓公)¶
(雖嘗爲執政而見居宫職須大學士乃恩及/二代故但用侍從常格資政殿學士施鉅父)¶
(仲&KR0003;已贈太子太保加爲宫&KR0019;亦不及祖也/乾道六年仲兄以端明殿學士知太平州是)¶
(年郊赦伯兄巳贈祖爲太保而轉運司移牒/太平州云準吏部牒取㑹本路曽任執政官)¶
(合封贈二代者仲兄旣具以報又再行下時/祖母及父母巳至極品於是以祖爲言遂復)¶
(贈太傅命詞給告殊非端殿所當得不知省/部一時何所據也)¶
(辰巳之已/律書釋十母十二子之義大略與今所言同)¶
(唯至四月云其於十二子爲巳巳者言陽氣/之巳盡也據此則辰巳之巳乃爲矣音其它)¶
<pb:KR3j0038_SBCK_046-8b>¶
(引二十八宿謂柳爲注畢爲濁昴爲留亦見/於毛詩注及左氏傳如詩謂營室爲定星也)¶
容齋三筆卷第十(終)¶
