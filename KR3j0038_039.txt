# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:35.359420
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 39
#+PROPERTY: FILE SB07n0611-039容齋三筆-卷三.
<pb:KR3j0038_SBCK_039-1a>¶
容齋三筆卷第三(十九則)¶
(兎葵燕麥/劉禹錫再游元都觀詩序云唯兎葵燕麥動)¶
(摇春風耳今人多引用之予讀北史邢邵傳/載邵一書云國子雖有學官之名而無教授)¶
(之實何異兎絲燕麥南箕北斗哉然則此語/由來乆矣爾雅曰莃兎葵籥雀麥郭璞注曰)¶
(頗似葵而葉小狀如藜雀麥即燕麥有毛廣/志曰莵葵爚之可食古歌曰田中莵絲何嘗)¶
(可絡道邊燕麥何嘗可穫皆見於太平御覽/上林賦葴析苞荔張揖注曰析似燕麥音斯)¶
(葉庭珪海錄碎事云兎葵苗如龍芮花白莖/紫燕麥草似麥亦曰雀麥但未詳出於何書)¶
(北狄俘虜之苦/元魏破江陵盡以所俘士民爲奴無問貴賤)¶
(蓋北方夷俗皆然也自靖康之後䧟於金虜/者帝子王孫官門仕族之家盡没爲奴婢使)¶
<pb:KR3j0038_SBCK_039-1b>¶
(供作務毎人一月支稗子五斗令自舂爲米/得一斗八升用爲餱糧歳支麻五把令緝爲)¶
(裘此外更無一錢一帛之入男子不能緝者/則終歳祼體虜或哀之則使執㸑雖時&KR0018;火)¶
(得煖氣然&KR0138;出外取柴歸再坐火邊皮肉即/脫落不日輒死惟喜有手藝如醫人繡工之)¶
(𩔖尋常只團坐地上以敗席或蘆藉襯之遇/客至開筵引能樂者使奏技酒闌客散各復)¶
(其初依舊環坐刺繡任其生死視如草芥先/公在英州爲攝守蔡寯言之蔡書於甲戌日)¶
(記後其子大器錄以相示此松漠記聞所遺/也)¶
(太守刺史贈吏民官/漢薛宣爲左馮翊池陽令舉廉吏獄&KR0122;王立)¶
(未及召立妻受囚家錢慙恐自殺宣移書池/陽曰其以府决曹&KR0122;書立之柩以顯其魂顔)¶
(師古注云以此職追贈也後魏并州刺史以/部民吳悉逹兄弟行著鄉里板贈其父渤海)¶
<pb:KR3j0038_SBCK_039-2a>¶
(太守此二者皆以太守刺史而擅贈吏民官/職不以爲過後世不敢然也)¶
(李元亮詩啓/建昌縣士人李元亮山房公擇尚書族子也)¶
(抱材尚氣不以辤色假人崇寧中在太學蔡/薿爲學録元亮惡其人不以所事前廊之禮)¶
(事之蔡擢第魁多士元亮失意歸鄕大觀二/年冬復詣學道過和州蔡解&KR0260;即超用才二)¶
(年至給事中出補外正臨此&KR0022;元亮不肯入/謁蔡自到官即戒津吏門卒凡士大夫往來)¶
(無問官髙卑必飛報雖布衣亦然旣知其來/便命駕先造所館元亮驚喜出迎謝曰所以)¶
(來顓爲門下之故方脩贄見之禮須明旦扣/典客不意給事先生卑躬下賤如此前贄不)¶
(可復用當别撰一通然後敬謁蔡退元亮旋/營一啓旦而往焉其警䇿曰定館而見長者)¶
(古所不然輕身以先匹夫今無此事蔡摘讀/嗟激留宴連夕餉以五十萬錢且致書延譽)¶
<pb:KR3j0038_SBCK_039-2b>¶
(於諸公閒遂登三年貢士科元亮亦工詩如/人閑知晝永花落見春深朝雨未休還暮雨)¶
(臘寒才過又春寒皆佳句也/元魏改功臣姓氏)¶
(魏孝文自代遷洛欲大革胡俗旣自改拓䟦/爲元氏而諸功臣舊族自代來者以姓或重)¶
(複皆改之於是拔㧞氏爲長孫氏逹奚氏爲/奚氏乙旃氏爲叔孫氏丘穆陵氏爲穆氏歩)¶
(六孤氏爲陸氏賀頼氏爲賀氏獨孤氏爲劉/氏賀樓氏爲樓氏勿忸于氏爲于氏尉遲氏)¶
(爲尉氏其用夏變夷之意如此然至于其孫/恭帝翻以中原故家易賜蕃姓如李弼爲徒)¶
(河氏趙肅趙貴爲乙弗氏劉亮爲侯莫陳氏/楊忠爲普六茹氏王雄爲可頻氏李虎閻慶)¶
(爲大野氏辛威爲普毛氏田宏爲紇干氏耿/豪爲和稽氏王勇爲厙汗氏楊紹爲叱利氏)¶
(侯植爲侯伏侯氏竇熾爲紇豆陵氏李穆爲/㩉拔氏陸通爲歩六孤氏楊纂爲莫胡盧氏)¶
<pb:KR3j0038_SBCK_039-3a>¶
(冦雋爲&KR0002;口引氏叚永爲爾綿氏韓襃爲侯/吕陵氏裴文舉爲賀蘭氏王&KR0100;爲烏九氏陳)¶
(忻爲尉遲氏樊深爲萬紐于氏一何其不循/乃祖彛憲也是時蓋宇文㤗顓國此事皆出)¶
(其手遂復國姓爲拓䟦而九十九姓改爲單/者皆復其舊泰方以時俗文敝命蘇綽倣周)¶
(書作大誥又悉改官名復周六卿之制顧乃/如是殆不可曉也)¶
(東坡和陶詩/陶淵明集歸園田居六詩其末種苗在東臯)¶
(一篇乃江文通雜體三十篇之一明言斆陶/徵君田居蓋陶之三章云種豆南山下草盛)¶
(豆苗稀晨興理荒穢帶月荷鋤歸故文通云/雖有荷鋤倦濁酒聊自適正擬其意也今陶)¶
(集誤編入東坡据而和之又東方有一士詩/十六句復重載於擬古九篇中坡公遂亦兩)¶
(和之皆隨意即成不復細考耳陶之首章云/榮榮牎下蘭密密堂前栁初與君别時不謂)¶
<pb:KR3j0038_SBCK_039-3b>¶
(行當乆出門萬里客中道逢嘉友未言心先/醉不在接杯酒蘭枯柳亦衰遂令此言&KR0018;坡)¶
(和云有客扣我門繫馬庭前栁庭空鳥雀噪/門閉客立乆主人枕書卧夢我平生友忽聞)¶
(剥啄聲驚散一杯酒倒裳起謝客夢覺兩愧/&KR0018;二者金石合奏如出一手何止子由所謂)¶
(遂與比轍者哉/孔戣鄭穆)¶
(唐孔戣在穆宗時爲尚書左丞上書去官天/子以爲禮部尚書致仕吏部侍郎韓愈奏䟽)¶
(曰戣爲人守節清苦論議正平年&KR0138;七十筋/力耳目未覺衰老憂國忘家用意至到如戣)¶
(軰在朝不過三數人陛下不宜茍順其求不/留自助也不報明年正月戣薨)¶
(國朝鄭穆在元祐中以寳文閣待制兼國子/祭酒請老提舉洞霄宫給事中范祖禹言穆)¶
(雖年出七十精力尚彊古者大夫七十而致/仕有不得謝則賜之几杖祭酒居師資之地)¶
<pb:KR3j0038_SBCK_039-4a>¶
(正宜處老成願母輕聽其去亦不報然穆亦/至明年卒二事絶相𩔖)¶
(陳季常/陳慥字季常公弼之子居於黄州之歧亭自)¶
(稱龍丘先生又曰方山子好賔客喜畜聲妓/然其妻桞氏絶𠒋妬故東坡有詩云龍丘居)¶
(士亦可憐談空&KR0003;有夜不眠忽聞河東師子/吼拄杖落手心茫然河東師子指桞氏也坡)¶
(又甞醉中與季常書云一絶乞秀英君想是/其妾小字黄魯直元祐中有與季常簡曰審)¶
(栁夫人時須醫藥今巳安平否公暮年來想/漸求清淨之樂&KR0078;媵無新進矣柳夫人比何)¶
(所念以致疾邪又一帖云承諭老境情味法/當如此所苦旣不妨游觀山川自可損藥石)¶
(調護起居飲食而巳河東夫人亦能哀憐老/大一任放不解事邪則栁氏之妬名固彰著)¶
(于外是以二公皆言之云/文用謚字)¶
<pb:KR3j0038_SBCK_039-4b>¶
(先王謚以尊名節以壹惠故謂爲易名然則/謚之爲義正訓名也司馬長卿諭蜀文曰身)¶
(死無名謚爲至愚顔注云終以愚死後葉傳/稱故謂之謚栁子厚招海賈文曰君不返兮)¶
(謚爲愚二人所用其意則同唯王子淵簫賦/曰幸得謚爲洞簫兮蒙聖主之渥恩李善謂)¶
(謚者號也言得謚爲簫而常施用之以器物/名爲謚其語可謂竒矣)¶
(高唐神女賦/宋玉高唐神女二賦其爲寓言託興甚明予)¶
(嘗即其詞而味其旨蓋所謂發乎情止乎禮/義眞得詩人風化之本前賦云楚襄王望高)¶
(唐之上有雲氣問王曰此何氣也對曰所謂/朝雲者也昔者先王嘗游高唐夢見一婦人)¶
(曰妾巫山之女也願薦枕席王因幸之後賦/云襄王旣使玉賦高唐之事其夜王寢夣與)¶
(神女遇復命玉賦之&KR0002;如所言則是王父子/皆與此女荒滛殆近於聚麀之醜矣然其賦)¶
<pb:KR3j0038_SBCK_039-5a>¶
(雖篇首極道神女之美麗至其中則云澹清/靜其愔嫕兮性沉詳而不煩意似近而&KR0002;逺)¶
(兮&KR0002;將來而復旋褰余幬而請御兮願盡心/之惓惓懷正亮之絜清兮卒與我乎相難頩)¶
(薄怒以自持兮曽不可乎犯于歡情未接將/辭而去遷延引身不可親附願假須&KR0119;神女)¶
(稱遽闇然而㝠忽不知處然則神女但與懷/王交御雖見夢於襄而未嘗及亂也玉之意)¶
(可謂正矣今人詩詞顧以襄王藉口考其實/則非是頩音疋零反歛容怒色也桞子厚謫)¶
(龍&KR0003;有竒女頩爾怒之語正用此也/其言明且清)¶
(禮記緇衣篇詩云昔吾有先正其言明且清/國家以寜都邑以成庶民以生誰能秉國成)¶
(不自爲正卒勞百姓鄭氏注不言何詩今毛/詩節南山章但有下三句而微不同經典釋)¶
(文云從第一句至庶民以生五句今詩皆無/此語或皆逸詩也予案文選張華答何劭詩)¶
<pb:KR3j0038_SBCK_039-5b>¶
(曰周任有遺規其言明且清然則周任所作/也而李善注曰子思子詩云昔吾有先正其)¶
(言明且清世之所存子思子亦無之不知善/何所据意當時或有此書善必不妄也特不)¶
(及周任遺規之義又不可曉/侍從轉官)¶
(元豐未改官制以前用職事官&KR0009;禄自諌議/大夫轉給事中歷三侍郎左右丞然後轉六)¶
(尚書各爲一官尚書轉僕射非曽任宰相者/不許轉今之特進是也故侍從止於吏書由)¶
(諌議至此凡十一轉其庶僚乆於卿列者則/自光禄卿轉祕書&KR0101;繼歷太子賔客遂得工)¶
(部侍郎蓋以不帶待制以上職不許入兩省/給諌耳元豐改諌議爲太中大夫給舍爲通)¶
(議六侍郎同爲正議左右丞爲光禄兵戸刑/禮工書同爲銀青吏書金紫但六轉視舊法)¶
(損其五元祐中以爲大簡增正議光禄銀青/爲左右然亦財九資大觀二年置通奉以易)¶
<pb:KR3j0038_SBCK_039-6a>¶
(右正議正奉以易右光禄宣奉以易左光祿/以右銀青爲先禄而至銀青者去其左字今)¶
(皆仍之比倣舊制今之通奉乃工禮侍郎正/議乃刑戸正奉乃兵吏宣奉乃左右丞三光)¶
(禄乃六尚書也凡侍從序遷至金紫無止法/建炎以前多有之紹興以來階官到此絶少)¶
(唯梁&KR0045;祖葛勝仲致仕得之近歲有司不能/探𧷤典故予以宣奉當磨勘又該覃霈顔師)¶
(魯在天官徑給回授一據而不明言其所由/比程叔逹由宣奉納禄不遷官而於待制閣)¶
(名陞二等程大昌亦然以龍圖直學士徑升/本學士尤非也予任中書舎人日巳階太中)¶
(及以集英修撰出外吏部不復爲理年勞凡/十八年始以待制得通議殊可笑蓋臺省之)¶
(中無復有老吏矣/曹子建七啓)¶
(原頭火燒淨兀兀野雉畏鷹出復没將軍欲/以巧伏人盤馬彎弓惜不發地形漸窄觀者)¶
<pb:KR3j0038_SBCK_039-6b>¶
(多雉驚弓滿勁箭加衝人决起百餘尺紅翎/白鏃隨傾斜將軍仰笑軍吏賀五色離披馬)¶
(前墮此韓昌黎雉帶箭詩東坡嘗大字書之/以爲絶妙予讀曹子建七啓論羽獵之美云)¶
(人稠綱密地逼𫝑脅乃知韓公用意所來處/七啓又云名穢我身位累我躬與佛氏八大)¶
(人覺經所書心是惡源形爲罪藪皆修巳正/心之要語也)¶
(姦&KR0017;爲人禍/晉景公疾病求醫于秦秦伯使醫緩爲之未)¶
(至公夢疾爲二豎子曰彼良醫也懼傷我焉/逃之其一曰居肓之上膏之下若我何醫至)¶
(曰疾不可爲也隋文帝以子秦孝王俊有疾/馳召名醫許智藏俊夢亡妃崔氏泣曰本來)¶
(相迎如聞許智藏將至其人當必相苦柰何/明夜復夢曰吾得計矣當入靈府中以避之)¶
(及智藏至診俊脉曰疾巳入心不可救也二/姦&KR0017;之害人如出一轍近世許叔微家一婦)¶
<pb:KR3j0038_SBCK_039-7a>¶
(人夢二蒼頭前者云到也未後者應云到也/以手中物擊一下遂魘覺後心痛不可忍叔)¶
(微以神精丹餌之痛止而愈此事亦與上二/者相似)¶
(&KR0101;司待巡檢/今監司廵歷郡邑廵檢尉必迎於本界首公)¶
(裳危立使者從車内遣謁吏謝之即揖而退/未嘗以客禮延之也至有倨横之人責橋道)¶
(不整驅之車前使徒步與卒伍齒者予記張/文定公所著搢紳舊聞中一事云余爲江西)¶
(轉運使往䖍州廵檢殿直康懷琪乘舟於三/十里相接又欲送至大&KR0067;縣遂與偕行及至)¶
(縣驛驛正㕔東西各有一房予居其左康處/於右日晚命之同食起行數百歩逼暮而退)¶
(夜聞康暴得疾余急趨至康所康已具舟將/歸䖍須&KR0119;數人扶翼而下余䇿杖隨之觀此)¶
(則是使者與巡檢同驛而處同席而食至於/歩行送之登舟今代未之見也)¶
<pb:KR3j0038_SBCK_039-7b>¶
(十二分野/十二國分野上屬二十八宿其爲義多不然)¶
(前輩固有論之者矣其甚不可曉者莫如晉/天文志謂自危至奎爲娵訾於辰在亥衞之)¶
(分野也屬并州且衞本受封於河内商虚後/徙楚丘河内乃冀州所部漢屬司隷其它邑)¶
(皆在東郡屬兖州於并州了不相干而并州/之下所列郡名乃安定天水隴西酒泉張掖)¶
(諸郡自係涼州耳又謂自畢至東井爲實沈/於辰在申魏之分野也屬益州且魏分晉地)¶
(得河内河東數十縣於益州亦不相干而雍/州爲秦其下乃列雲中定襄鴈門代太原上)¶
(黨諸郡蓋又自屬并州及幽州耳謬亂如此/而出於李淳風之手豈非蔽於天而不知地)¶
(乎/公孫五樓)¶
(南燕慕容超嗣位之後悉以國事付公孫五/樓燕業爲衰晉劉裕伐之或曰燕人&KR0002;塞大)¶
<pb:KR3j0038_SBCK_039-8a>¶
(峴之險堅壁清野大軍&KR0055;入將不能自歸裕/曰鮮卑貪婪不知逺計謂我不能持乆不過)¶
(進據臨朐退守廣固必不能守險清野超聞/有𣈆師引羣臣㑹議五樓曰吳兵輕果利在)¶
(速戰不可爭鋒宜據大峴使不得入各命守/宰依險自固焚蕩資儲芟除禾苗使敵無所)¶
(資彼僑軍無食可以坐制若縱使入峴出城/逆戰此下䇿也超不聽裕過大峴燕兵不出)¶
(喜形于色遂一舉滅燕觀五樓之計正裕之/所憚也超平生信用五樓獨於此不然蓋天)¶
(意也五樓亦可謂智士足與李左車比肩後/世姦妄擅國以誤大事者多矣無所謂五樓)¶
(之智也/薦士稱字著年)¶
(漢魏以來諸公上表薦士必首及本郡名次/著其年又稱其字如漢孔融薦禰衡表云處)¶
(士平原禰衡年二十四字正平齊任昉爲蕭/&KR0045;州作薦士表云祕書丞琅邪王&KR0788;年二十)¶
<pb:KR3j0038_SBCK_039-8b>¶
(一字思晦前候官令東海王僧孺年三十五/字僧孺是也唐以來乃無此式)¶
(兄弟邪正/王安石引用小人造作新法而弟安國力非)¶
(之韓絳附㑹安石制置三司條例以得宰相/而弟維力爭之曽布當元符靖國之間隂禍)¶
(善𩔖而弟肇移書力勸之兄弟邪正之不同/如此)¶
容齋三筆卷第三(終)¶
