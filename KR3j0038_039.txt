# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:30
#+PROPERTY: JUAN 39


三(十九/則)¶　　　　宋　洪邁　撰
　　兎葵燕麥
劉禹錫再游元都觀詩序云唯兎葵燕麥動¶揺春風耳
今人多引用之予讀北史邢邵傳載邵一書云國子雖
有學官之名而無教授¶之實何異兎絲燕麥南箕北斗
哉然則此語由來乆矣爾雅曰莃兎葵籥雀麥郭璞注
曰¶頗似葵而葉小狀如藜雀麥即燕麥有毛廣志曰莵
<pb:KR3j0038_WYG_038-1b>
葵爚之可食古歌曰田中莵絲何嘗¶可絡道邊燕麥何
嘗可穫皆見於太平御覽上林賦葴析苞荔張揖注曰
析似燕麥音斯¶葉庭珪海録碎事云兎葵苖如龍芮花
白莖紫燕麥草似麥亦曰雀麥但未詳出於何書¶
　　黔黎遭兵之苦
元魏破江陵盡以所俘士民爲奴無問貴賤¶蓋自古兵
荒皆然也自靖康之後䧟於金人者帝子王孫宦門仕
族之家盡没爲奴婢使<md:KR3j0038_SBCK_039-1b>¶供作務每人一月支稗子五斗
<pb:KR3j0038_WYG_038-2a>
令自舂爲米得一斗八升用爲餱糧歲支麻五把令緝
爲¶裘此外更無一錢一帛之入男子不能緝者則終歳
祼體人或哀之則使執㸑雖時負火¶得煖氣然纔出外
取柴歸再坐火邊皮肉即脫落不日輒死惟喜有手藝
如醫人繡工之¶類尋常只團坐地上以敗席或蘆藉襯
之遇客至開筵引能樂者使奏技酒闌客散各復¶其初
依舊環坐刺繡任其生死視如草芥先公在英州爲攝
守蔡寯言之蔡書於甲戌日¶記後其子大器録以相示
<pb:KR3j0038_WYG_038-2b>
此松漠記聞所遺也¶
　　太守刺史贈吏民官
漢薛宣爲左馮翊池陽令舉亷吏獄掾王立¶未及召立
妻受囚家錢慙恐自殺宣移書池陽曰其以府決曹掾
書立之柩以顯其䰟顏¶師古注云以此職追贈也後魏
并州刺史以部民吳悉逹兄弟行著鄉里板贈其父渤
海<md:KR3j0038_SBCK_039-2a>¶太守此二者皆以太守刺史而擅贈吏民官職不以
爲過後世不敢然也
<pb:KR3j0038_WYG_038-3a>
　　李元亮詩啓
建昌縣士人李元亮山房公擇尚書族子也¶抱材尚氣
不以辭色假人崇寧中在大學蔡薿爲學録元亮惡其
人不以所事前廊之禮¶事之蔡擢第魁多士元亮失意
歸鄉大觀二年冬復詣學道過和州蔡解褐即超用纔
二¶年至給事中出補外正臨此邦元亮不肯入謁蔡自
到官即戒津吏門卒凡士大夫徃來¶無問官高卑必飛
報雖布衣亦然旣知其來便命駕先造所館元亮驚喜
<pb:KR3j0038_WYG_038-3b>
出迎謝曰所以¶來顓爲門下之故方脩贄見之禮須明
旦扣典客不意給事先生卑躬下賤如此前贄不¶可復
用當别撰一通然後敬謁蔡退元亮旋營一啓旦而徃
焉其警策曰定館而見長者¶古所不然輕身以先匹夫
今無此事蔡摘讀嗟激留宴連夕贈以五十萬錢且致
書延譽<md:KR3j0038_SBCK_039-2b>¶於諸公閒遂登三年貢士科元亮亦工詩如人
閒知晝永花落見春深朝雨未休還暮雨¶臘寒纔過又
春寒皆佳句也
<pb:KR3j0038_WYG_038-4a>
　　元魏改功臣姓氏¶
魏孝文自代遷洛欲大革胡俗旣自改拓䟦爲元氏而
諸功臣舊族自代來者以姓或重¶複皆改之於是拔拔
氏爲長孫氏逹奚氏爲奚氏乙旃氏爲叔孫氏邱穆陵
氏爲穆氏歩¶六孤氏爲陸氏賀賴氏爲賀氏獨孤氏爲
劉氏賀樓氏爲樓氏勿忸于氏爲于氏尉遲氏¶爲尉氏
其用夏變夷之意如此然至于其孫恭帝翻以中原故
家易賜蕃姓如李弼爲徒¶河氏趙肅趙貴爲乙弗氏劉
<pb:KR3j0038_WYG_038-4b>
亮爲侯莫陳氏楊忠爲普六茹氏王雄爲可頻氏李虎
閻慶¶爲大野氏辛威爲普毛氏田宏爲紇干氏耿豪爲
和稽氏王勇爲庫汗氏楊紹爲叱利氏¶侯植爲侯伏侯
氏竇熾爲紇豆陵氏李穆爲㩉拔氏陸通爲歩六孤氏
楊纂爲莫胡盧氏<md:KR3j0038_SBCK_039-3a>¶寇儁爲若口引氏段永爲爾綿氏韓
褎爲侯吕陵氏裴文舉爲賀蘭氏王軌爲烏丸氏陳¶忻
爲尉遲氏樊深爲萬紐于氏一何其不循乃祖彞憲也
是時蓋宇文㤗顓國此事皆出¶其手遂復國姓爲拓跋
<pb:KR3j0038_WYG_038-5a>
而九十九姓改爲單者皆復其舊㤗方以時俗文敝命
蘇綽倣周¶書作大誥又悉改官名復周六卿之制顧乃
如是殆不可曉也¶
　　東坡和陶詩
陶淵明集歸田園居六詩其末種苖在東臯¶一篇乃江
文通雜體三十篇之一明言斆陶徵君田居蓋陶之三
章云種豆南山下草盛¶豆苖稀晨興理荒穢帶月荷鋤
歸故文通云雖有荷鋤倦濁酒聊自適正擬其意也今
<pb:KR3j0038_WYG_038-5b>
陶¶集誤編入東坡据而和之又東方有一士詩十六句
復重載於擬古九篇中坡公遂亦兩¶和之皆隨意即成
不復細考耳陶之首章云榮榮牕下蘭宻宻堂前柳初
與君别時不謂<md:KR3j0038_SBCK_039-3b>¶行當乆出門萬里客中道逢嘉友未言
心先醉不在接盃酒蘭枯柳亦衰遂令此言負坡¶和云
有客扣我門繫馬庭前柳庭空鳥雀噪門閉客立乆主
人枕書卧夢我平生友忽聞¶剥啄聲驚㪚一盃酒倒裳
起謝客夢覺兩愧負二者金石合奏如出一手何止子
<pb:KR3j0038_WYG_038-6a>
由所謂¶遂與比轍者哉
　　孔戣鄭穆¶
唐孔戣在穆宗時爲尚書左丞上書去官天子以爲禮
部尚書致仕吏部侍郎韓愈奏疏¶曰戣爲人守節淸苦
議論正平年纔七十筋力耳目未覺衰老憂國忘家用
意至到如戣¶輩在朝不過三數人陛下不宜苟順其求
不留自助也不報明年正月戣薨¶國朝鄭穆在元祐中
以寶文閣待制兼國子祭酒請老提舉洞霄宮給事中
<pb:KR3j0038_WYG_038-6b>
范祖禹言穆¶雖年出七十精力尚彊古者大夫七十而
致仕有不得謝則賜之几杖祭酒居師資之地<md:KR3j0038_SBCK_039-4a>¶正宜處
老成願毋輕聽其去亦不報然穆亦至明年卒二事絶
相類¶
　　陳季常
陳慥字季常公弼之子居於黃州之岐亭自¶稱龍邱先
生又曰方山子好賔客喜畜聲妓然其妻柳氏絶兇妬
故東坡有詩云龍邱居¶士亦可憐談空說有夜不眠忽
<pb:KR3j0038_WYG_038-7a>
聞河東師子吼拄杖落手心茫然河東獅子指柳氏也
坡¶又嘗醉中與季常書云一絶乞秀英君想是其妾小
字黃魯直元祐中有與季常簡曰審¶柳夫人時須醫藥
今已安平否公暮年來想漸求淸凈之樂姬媵無新進
矣柳夫人比何¶所念以致疾邪又一帖云承諭老境情
味法當如此所苦旣不妨游觀山川自可損藥石¶調護
起居飲食而已河東夫人亦能哀憐老大一任放不解
事邪則柳氏之妬名固彰著¶于外是以二公皆言之云
<pb:KR3j0038_WYG_038-7b>
　　文用謚字<md:KR3j0038_SBCK_039-4b>¶先王謚以尊名節以壹惠故謂爲易名然則謚之爲義
正訓名也司馬長卿諭蜀文曰身¶死無名諡爲至愚顏
注云終以愚死後葉傳稱故謂之謚柳子厚招海賈文
曰君不返兮¶謚爲愚二人所用其意則同唯王子淵簫
賦曰幸得諡爲洞簫兮蒙聖主之渥恩李善謂¶謚者號
也言得謚爲簫而常施用之以器物名爲謚其語可謂
奇矣
<pb:KR3j0038_WYG_038-8a>
　　高唐神女賦
宋玉高唐神女二賦其爲寓言託興甚明予¶嘗即其詞
而味其㫖蓋所謂發乎情止乎禮義眞得詩人風化之
本前賦云楚襄王望高¶唐之上有雲氣問玉曰此何氣
也對曰所謂朝雲者也昔者先王嘗游高唐夢見一婦
人¶曰妾巫山之女也願薦枕席王因幸之後賦云襄王
旣使玉賦高唐之事其夜王寢夢與¶神女遇復命玉賦
之若如所言則是王父子皆與此女荒淫殆近於聚麀
<pb:KR3j0038_WYG_038-8b>
之醜矣然其賦<md:KR3j0038_SBCK_039-5a>¶雖篇首極道神女之美麗至其中則云
澹淸靜其愔嫕兮性沉詳而不煩意似近而若遠¶兮若
將來而復旋褰余幬而請御兮願盡心之惓惓懷正亮
之㓗淸兮卒與我乎相難頩¶薄怒以自持兮曽不可乎
犯干歡情未接將辭而去遷延引身不可親附願假須
臾神女¶稱遽闇然而冥忽不知處然則神女但與懷王
交御雖見夢於襄而未嘗及亂也玉之意¶可謂正矣今
人詩詞顧以襄王藉口考其實則非是頩音疋零反斂
<pb:KR3j0038_WYG_038-9a>
容怒色也柳子厚謫¶龍說有奇女頩爾怒之語正用此
也
　　其言明且清¶
禮記緇衣篇詩云昔吾有先正其言明且淸國家以寧
都邑以成庶民以生誰能秉國成¶不自爲正卒勞百姓
鄭氏注不言何詩今毛詩節南山章但有下三句而微
不同經典釋¶文云從第一句至庶民以生五句今詩皆
無此語或皆逸詩也予按文選張華答何劭詩<md:KR3j0038_SBCK_039-5b>¶曰周任
<pb:KR3j0038_WYG_038-9b>
有遺規其言明且淸然則周任所作也而李善注曰子
思子詩云昔吾有先正其¶言明且淸世之所存子思子
亦無之不知善何所据意當時或有此書善必不妄也
特不¶及周任遺規之義又不可曉
　　侍從轉官¶
元豐未改官制以前用職事官寄禄自諫議大夫轉給
事中(學士轉中/書舍人)歴三侍郎(學士轉左曹禮戸吏部/餘人轉右曹工刑兵部)左右
丞(吏侍轉左/兵侍轉右)然後轉六¶尚書各爲一官尚書贈僕射非
<pb:KR3j0038_WYG_038-10a>
曾任宰相者不許轉今之特進是也故侍從止於吏書
由¶諫議至此凡十一轉其庶僚乆於卿列者則自光禄
卿轉秘書監繼歴太子賔客遂得工¶部侍郎蓋以不帶
待制以上職不許入兩省給諌耳元豐改諫議爲太中
大夫給舍爲通¶議六侍郎同爲正議左右丞爲光禄兵
户刑禮工書同爲銀青吏書金紫但六轉視舊法¶損其
五元祐中以爲太簡增正議光禄銀靑爲左右然亦纔
九資大觀二年置通奉以易<md:KR3j0038_SBCK_039-6a>¶右正議正奉以易右光禄
<pb:KR3j0038_WYG_038-10b>
宣奉以易左光禄以右銀青爲光禄而至銀靑者去其
左字今¶皆仍之比倣舊制今之通奉乃工禮侍郎正議
乃刑户正奉乃兵吏宣奉乃左右丞三光¶禄乃六尚書
也凡侍從序遷至金紫無止法建炎以前多有之紹興
以來階官到此絶少¶唯梁揚祖葛勝仲致仕得之近歳
有司不能探賾典故予以宣奉當磨勘又該覃霈顏師¶
魯在天官徑給回授一據而不明言其所由比程叔達
由宣奉納禄不遷官而於待制閣¶名陞二等程大昌亦
<pb:KR3j0038_WYG_038-11a>
然以龍圖直學士徑升本學士尤非也予任中書舍人
日已階太中¶及以集英修撰出外吏部不復爲理年勞
凡十八年始以待制得通議殊可笑蓋臺省之¶中無復
有老吏矣
　　曹子建七啓¶
原頭火燒淨兀兀野雉畏鷹出復没將軍欲以巧伏人
盤馬彎弓惜不發地形漸窄觀者<md:KR3j0038_SBCK_039-6b>¶多雉驚弓滿勁箭加
衝人決起百餘尺紅翎白鏃隨傾斜將軍仰笑軍吏賀
<pb:KR3j0038_WYG_038-11b>
五色離披馬¶前墮此韓昌黎雉帶箭詩東坡嘗大字書
之以爲絶妙予讀曹子建七啓論羽獵之美云¶人稠網
密地逼勢脅乃知韓公用意所來處七啓又云名穢我
身位累我躬與佛氏八大¶人覺經所書心是惡源形爲
罪藪皆修已正心之要語也¶
　　姦鬼爲人禍
晉景公疾病求醫于秦秦伯使醫緩爲之未¶至公夢疾
爲二孺子曰彼良醫也懼傷我焉逃之其一曰在肓之
<pb:KR3j0038_WYG_038-12a>
下膏之上若我何醫至¶曰疾不可爲也隋文帝以子秦
孝王俊有疾馳召名醫許智藏俊夢亡妃崔氏泣曰本
來¶相迎如聞許智藏將至其人當必相苦柰何明夜復
夢曰吾得計矣當入靈府中以避之¶及智藏至診俊脉
曰疾已入心不可救也二姦鬼之害人如出一轍近世
許叔微家一婦<md:KR3j0038_SBCK_039-7a>¶人夢二蒼頭前者云到也未後者應云
到也以手中物擊一下遂魘覺後心痛不可忍叔¶微以
神精丹餌之痛止而愈此事亦與上二者相似
<pb:KR3j0038_WYG_038-12b>
　　監司待廵撿
今監司廵歴郡邑廵檢尉必迎於本界首公¶裳危立使
者從車内遣謁吏謝之即揖而退未嘗以客禮延之也
至有倨橫之人責橋道¶不整驅之車前使徒歩與卒伍
齒者予記張文定公所著縉紳舊聞中一事云余爲江
西¶轉運使徃䖍州廵撿殿直(今保義/成忠郎)康懷琪乘舟於三
十里相接又欲送至大庾縣遂與偕行及至¶縣驛驛正
㕔東西各有一房予居其左康處於右日晩命之同食
<pb:KR3j0038_WYG_038-13a>
起行數百歩逼暮而退¶夜聞康暴得疾余亟趨至康所
康已具舟將歸䖍須叟數人扶翼而下余策杖隨之觀
此¶則是使者與廵撿同驛而處同席而食至於歩行送
之登舟今代未之見也<md:KR3j0038_SBCK_039-7b>¶　　十二分野
十二國分野上屬二十八宿其爲義多不然¶前輩固有
論之者矣其甚不可曉者莫如晉天文志謂自危至奎
爲娵訾於辰在亥衞之¶分野也屬并州且衞本受封於
<pb:KR3j0038_WYG_038-13b>
河内商虛後徙楚邱河内乃冀州所部漢屬司𨽻其他
邑¶皆在東郡屬兖州於并州了不相干而并州之下所
列郡名乃安定天水隴西酒泉張掖¶諸郡自係凉州耳
又謂自畢至東井爲實沈於辰在申魏之分野也屬益
州且魏分晉地¶得河内河東數十縣於益州亦不相干
而雍州爲秦其下乃列雲中定襄鴈門代太原上¶黨諸
郡蓋又自屬并州及幽州耳謬亂如此而出於李淳風
之手豈非蔽於天而不知地¶乎
<pb:KR3j0038_WYG_038-14a>
　　公孫五樓¶
南燕慕容超嗣位之後悉以國事付公孫五樓燕業爲
衰晉劉裕伐之或曰燕人若塞大<md:KR3j0038_SBCK_039-8a>¶峴之險堅壁淸野大
軍深入將不能自歸裕曰鮮卑貪婪不知逺計謂我不
能持乆不過¶進據臨朐退守廣固必不能守險淸野超
聞有晉師引羣臣會議五樓曰吳兵輕果利在¶速戰不
可爭鋒宜據大峴使不得入各命守宰依險自固焚蕩
資儲芟除禾苖使敵無所¶資彼僑軍無食可以坐制若
<pb:KR3j0038_WYG_038-14b>
縱使入峴出城逆戰此下策也超不聽裕過大峴燕兵
不出¶喜形于色遂一舉滅燕觀五樓之計正裕之所憚
也超平生信用五樓獨於此不然蓋天¶意也五樓亦可
謂智士足與李左車比肩後世姦妄擅國以誤大事者
多矣無所謂五樓¶之智也
　　薦士稱字著年¶
漢魏以來諸公上表薦士必首及本郡名次著其年又
稱其字如漢孔融薦禰衡表云處¶士平原禰衡年二十
<pb:KR3j0038_WYG_038-15a>
四字正平齊任昉爲蕭揚州作薦士表云秘書丞琅邪
王暕年二十<md:KR3j0038_SBCK_039-8b>¶一字思晦前侯官令東海王僧孺年三十
五字僧孺是也唐以來乃無此式¶
　　兄弟邪正
王安石引用小人造作新法而弟安國力非¶之韓絳附
會安石制置三司條例以得宰相而弟維力爭之曽布
當元符靖國之閒隂禍¶善類而弟肇移書力勸之兄弟
邪正之不同如此
<pb:KR3j0038_WYG_038-15b>
　
　
　
　
　
　
　
　容齋三筆卷三¶
<md:KR3j0038_SBCK_040-1a>¶
<pb:KR3j0038_WYG_039-1a>
欽定四庫全書卷
　容齋三筆卷
