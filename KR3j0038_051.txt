# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:35.869570
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 51
#+PROPERTY: FILE SB07n0611-051容齋三筆-卷十五.
<pb:KR3j0038_SBCK_051-1a>¶
容齋三筆卷第十五(十八則)¶
(内職命詞/内庭婦職遷叙皆出中旨至中書命詞如尚)¶
(書内省官固知其爲長年習事如司字典字/掌字知其爲主守之微者至於紅紫霞帔郡)¶
(國夫人則其年齡之長少爵列之崇&KR0763;無由/可以測度紹興二十八年九月仲兄以左史)¶
(直前奏事時兼權中書舍人/高宗聖訓云有一事待與卿&KR0003;昨有宫人宫)¶
(正者封夫人乃宫中管事人六十餘歳非是/嬪御恐&KR0056;不知兄奏云係王剛中行詞剛中)¶
(除蜀帥係臣書黄容臣别撰入上頷首後四/日經筵留身奏事奏言前日靣蒙宣諭永嘉)¶
(郡張夫人告詞旣得聖旨即時傳旨三省欲/别撰進昨日宰臣傳聖旨令不須别撰上曰)¶
(乃皇后閤中老管事人今六十六歳宫正乃/執事者昨日宰執奏欲換告亦無妨礙不須)¶
<pb:KR3j0038_SBCK_051-1b>¶
(别進今已年老多病但欲得稱呼耳蓋昨訓/詞中稱其容色云)¶
(蔡京除吏/唐天寳之季楊國忠以右相兼吏部尚書大)¶
(集選人注擬於私第故事注官訖過門下侍/中給事中國忠呼左相陳希烈於座隅給事)¶
(中在列曰旣對注擬過門下了矣吏部侍郎/二人與郎官同咨事趨走於前國忠誇謂諸)¶
(妹曰兩箇紫袍主事何如史䇿書此以見國/忠顓政舞權也然猶令侍中給事同坐以明)¶
(非矯&KR0002;蔡京之盗弄威柄則又過之政和中/以太師領三省事得治事于家弟卞以開府)¶
(在經筵嘗挾所親將仕郎吳&KR0003;往見坐于便/室設一卓陳筆硯置玉版紙闊三寸者數十)¶
(片于上卞言常州教授某人之淹滯曰自初/登科作教官今巳朝奉郎尚未脫故職京問)¶
(何以處之卞曰須與一提學京取一紙書其/姓名及提舉學事字而缺其路分顧曰要何)¶
<pb:KR3j0038_SBCK_051-2a>¶
(處卞曰其家極貧非得俸入優厚處不可於/是書河北西路字付老兵持出俄别有一兵)¶
(齎一𩀱緘及紫匣來乃福建轉運判官直龍/圖閣鄭可簡以新茶獻即就可漏上書祕撰)¶
(運副四字授之卞方語及吳&KR0003;曰是安中司/諌之子頗能自立且王逢原外孫與舒王夫)¶
(人姻眷其母老欲求一見闕省局京問吳曽/踏逐得未對曰打套局適缺又書一紙付出)¶
(少頃卞目吳使先退呉之從姊嫁門下侍郎/薛昻因館其家才還舎具以告昻歎所見除)¶
(目之迅速昻曰此三者巳節次書黄矣始知/國忠猶落第二義也)¶
(題先聖廟詩/兖州先聖廟壁嘗有題詩者云靈光殿古生)¶
(秋草曲阜城荒噪晚鴉惟有孔林殘照日至/今猶屬仲尼家不顯姓名頗爲士大夫傳誦)¶
(予頃在福州於吕虚已處見邵武上官校書/詩一𠕋内一篇題爲州西行州西者蔡京所)¶
<pb:KR3j0038_SBCK_051-2b>¶
(居處也注云靖康元年作時京謫湖湘子孫/分竄外郡所居第摧毀索寞殆無人跡故爲)¶
(古調以傷之凡三十餘韻今但記其末聮云/君不見喬木參天獨樂園至今仍是温公宅)¶
(其意甚與前相𩔖紹興二十五年冬秦檜死/空其賜宅明年開河役夫輦泥土堆于墻下)¶
(天台士人左君作詩云格天閣在人何在偃/月堂深恨亦深不見洛陽圖白髮但知郿塢)¶
(積黄金直言動便遭羅織舉目寜知有照臨/炙手附炎俱不見可憐泥滓滿墻隂語雖紀)¶
(實然太露䈥骨不&KR0002;前兩章渾成也左頗有/才最善謔二十八年楊和王之子偰除權工)¶
(部侍郎時張循王之子子顔子正皆帶集英/脩撰且進待制矣㑹葉審言自侍御史楊元)¶
(老自給事中徙爲吏兵侍郎蓋以繳論之故/左用歇後語作絶句曰木易巳爲工部侍弓)¶
(長肯作集英脩如今臺省無楊葉豚犬超陞/卒未休左居西湖上好事請謁人或畏其口)¶
<pb:KR3j0038_SBCK_051-3a>¶
(後竟終於布衣/季文子魏獻公)¶
(擬人必於其倫後世之&KR0003;也古人則不然魯/季文子出一莒僕而歷引舜舉十六相去四)¶
(㐫曰舜有大功二十而爲天子今行父雖未/𫉬一吉人去一㐫矣於舜之功二十之一也)¶
(晉魏獻子爲政以其子戊爲梗陽大夫謂成/&KR2120;曰吾與戊也縣人其以我爲黨乎&KR2120;誦大)¶
(雅文王克明克𩔖克長克君克順克/比于/文王之句而以爲九德不愆勤施無私曰𩔖)¶
(擇善而從之曰比言主之舉也近文德矣且/季孫行父之視舜魏舒之視文王何啻天壤)¶
(之不侔而行父以自比舒受人之䛕不以爲/嫌乃知孟子所謂顔淵曰舜何人也予何人)¶
(也有爲者亦&KR0002;是非過論也/尊崇聖字)¶
(自孔子贊易孟子論善信之前未甚以聖爲/尊崇雖詩書禮經所載亦然也書稱堯舜之)¶
<pb:KR3j0038_SBCK_051-3b>¶
(德但曰聦明文思欽明文思濬哲文明温恭/&KR0098;塞至益之對舜始有乃聖乃神之語洪範)¶
(睿作聖與恭作肅從作乂明作哲聦作謀同/列於五事其究但曰聖時風&KR0002;咎證至以蒙)¶
(爲對惟聖罔念作狂惟狂克念作聖則以狂/與聖爲善𢙣之對也詩曰國雖靡止或聖或)¶
(否則以聖與否爲對也下文或肅或謀或哲/或艾蓋與五事略同人之齊聖不過飲酒温)¶
(克而巳左傳八愷齊聖廣淵明允篤誠周官/六德知仁聖義忠和皆混於諸字中了無所)¶
(異以故魯以臧武仲爲聖人伯夷伊尹桞下/惠皆曰聖而孟子以爲否)¶
(媵字訓/媵之義爲送春秋所書晉人衛人來媵皆送)¶
(女也楚辭九章云波滔滔兮來迎魚鱗鱗兮/媵予其義亦同周易咸卦象曰咸其輔頰舌)¶
(滕口&KR0003;也釋文云&KR0364;逹也九家皆作乗而鄭/康成虞翻作媵而亦訓爲送云)¶
<pb:KR3j0038_SBCK_051-4a>¶
(周禮奇字/六經用字固亦間有奇古者然唯周禮一書)¶
(獨多予謂前賢以爲此書出於劉歆歆常從/楊子雲學作奇字故用以入經如法爲灋柄)¶
(爲枋邪爲衰美爲&KR0839;呼爲嘑拜爲&KR3914;韶爲㲈/怪爲傀暴爲虣獨爲簎風爲飌鮮爲鱻槁爲)¶
(薧螺爲蠃蜱爲蠯魚爲&KR0516;埋爲貍吹爲龡陔/爲裓暗爲韽柝爲𣝔探爲撢趐爲翨摘爲硩)¶
(駭爲駴擊爲轚辜爲橭掬爲輂&KR0456;爲榠藻爲/薻&KR0628;爲原叩爲敂艱爲囏魅爲鬽與夫庮皫)¶
(胖鱐齍眂劀酏㮚臡箈䰞柶絼疈爂㯺&KR0615;之/𩔖皆他經鮮用予前巳書之而不詳悉若考)¶
(工記之字又不可勝載也/大禹之書)¶
(夏書五子之歌述大禹之戒其前三章是也/禹之謨訓捨虞夏二書外他無所載漢藝文)¶
(志雜家者流有大/三十七篇云傳言禹所/作其文以後世語命古禹字也意必依倣而)¶
<pb:KR3j0038_SBCK_051-4b>¶
(作之者然亦周漢間人所爲今寂而無傳亦/可惜也)¶
(隨巢胡非子/漢書藝文志墨家者流有隨巢子六篇胡非)¶
(子三篇皆云墨翟弟子也二書今不復存馬/揔意林所述各有一卷隨巢之言曰大聖之)¶
(行兼愛萬民踈而不絕賢者欣之不肖者憐/之賢而不欣是賤德也不肖不憐是忍人也)¶
(又有&KR0017;神賢於聖人之論其於兼愛明&KR0017;爲/墨之徒可知胡非之言曰勇有五等&KR0018;長劒)¶
(赴榛薄折兕豹搏熊羆此獵徒之勇也&KR0018;長/劒赴&KR0055;淵折蛟龍搏黿鼉此漁人之勇也登)¶
(髙危之上鵠立四望顔色不變此陶匠之勇/也剽必刺視必殺此五刑之勇也齊威公以)¶
(魯爲南境魯憂之曹劌匹夫之士一怒而劫/萬乘之師存千乘之國此君子之勇也其說)¶
(亦卑陬無過人處/别國方言)¶
<pb:KR3j0038_SBCK_051-5a>¶
(今世所傳楊子雲輶軒使者絶代語釋别國/方言凡十三卷郭璞序而解之其末又有漢)¶
(成帝時劉子駿與雄書從取方言及雄答書/以予考之殆非也雄自序所爲文漢史本傳)¶
(但云經莫大於易故作太玄傳莫大於論語/作法言史篇莫善於倉頡作訓纂箴莫善於)¶
(虞箴作州箴賦莫深於離騷反而廣之辭莫/麗於相如作四賦雄平生所爲文盡於是矣)¶
(&KR0004;無所謂方言漢蓺文志小學有訓纂一篇/儒家有雄所序三十八篇注云太玄十九法)¶
(言十三樂四箴二雜賦有雄賦十二篇亦不/載方言觀其答劉子駿書稱蜀人嚴君平案)¶
(君平本姓莊漢顯宗諱莊始改曰嚴法言所/稱蜀莊沈㝠蜀莊之才之珍吾珍莊也皆是)¶
(本字何獨至此書而曰嚴又子駿只從之求/書而答云必欲脅之以威陵之以武則縊死)¶
(以從命也何至是哉旣云成帝時子駿與雄/書而其中乃云孝成皇帝反覆抵牾又書稱)¶
<pb:KR3j0038_SBCK_051-5b>¶
(汝頴之間先漢人無此語也必漢魏之際好/事者爲之云)¶
(縱&KR0119;/史記衡山王傳日夜從容王密謀反事漢書)¶
(傳云日夜縱&KR0119;王謀反事如淳曰&KR0119;讀曰勇/縱&KR0119;猶言勉強也顔師古曰縱音子勇反縱)¶
(&KR0119;謂&KR0324;勸也楊雄方言云食閻慫慂&KR0134;也南/楚凡已不欲喜而旁人&KR0003;之不欲怒而旁人)¶
(怒之謂之食閻亦謂之慫慂今禮部韻略收/入漢注皆不引用)¶
(揔持寺唐勑牒/唐世符帖文書今存者亦少隆興府城内揔)¶
(持寺有一碑其前一紙乾符三年洪州都督/府牒僧仲暹次一紙中和五年&KR0101;軍使帖僧)¶
(神遇第三紙光啓三年十一月中書門下牒/江西觀察使其後列銜者二十四人曰中書)¶
(侍郎兼兵部尚書平章事杜遜能門下侍郎/兼吏部尚書平章事孔緯此後檢校左僕射)¶
<pb:KR3j0038_SBCK_051-6a>¶
(一人檢校司空二人檢校司徒八人檢校太/保三人檢校太傅一人檢校太尉三人檢校)¶
(太師一人皆帶平章事著姓太保兼侍中昭/度不書韋字檢校太師兼侍中一人太師兼)¶
(中書令一人皆不著姓捨杜孔韋三正相之/外餘皆小書使字蓋使相也後又有節度使)¶
(鍾傳兩牒字畫端勁有法如士人札翰今時/臺省吏文不能及也嘉祐二年雒陽人職方)¶
(貟外郎李上交來豫章東湖見所藏眞蹟爲/辨之云二十一人者乃張濬朱玟李福李可)¶
(舉李罕之陳敬瑄王處存王徽曹誠李康威/李茂正王重榮楊守亮王鎔樂彦祺朱全忠)¶
(張全義拓㧞思恭時溥王鐸高駢也而注云/見僖宗紀及實録以予考之自三相及拓㧞)¶
(樂彦祺時溥張濬朱全忠李茂正諸人外如/李克用朱瑄王行瑜皆是時使相不應缺而)¶
(朱玫王鐸王重榮李福皆巳死所謂太師中/書令者史䇿不載唯陳敬瑄檢校此官而兼)¶
<pb:KR3j0038_SBCK_051-6b>¶
(中令最後者其是歟它皆不復可究質矣/禁旅遷補)¶
(國朝宿衞禁旅遷補之制以歳月功次而遞/進者謂之排連大禮後次年殿庭較藝乘輿)¶
(臨軒曰推垜子其歳滿當去者隨其本資高/者以正任團練使刺史補外州緫管鈐轄小)¶
(者得州郡&KR0101;當留者於軍職内陞&KR0024;謂之轉/貟唯推垜之日以疾不趂赴者爲害甚重紹)¶
(興三十二年四月予以右史午對時將有吏/事與上介張才甫同飯於皇城司有一老兵)¶
(幞頭執黒杖子拜辭皇城幹辦官劉知閤泣/涕哽噎劉亦爲惻然予問其故兵以杖相示)¶
(滿其上皆揭記士卒姓名營屯事件云身是/天武第一軍都指揮使曽立戰功積官至遥)¶
(郡團練使今年滿當出職&KR0002;御前呈試了便/得正任使名而爲近郡緫管不幸小疾遂遭)¶
(揀汰只可降移外藩將校在身官位一切除/落方伏事州都&KR0101;聽管營部轄三十年勤勞)¶
<pb:KR3j0038_SBCK_051-7a>¶
(一旦如掃薄命不偶至於如是坐者同歎息/憐之案崇寜四年有詔諸班直嘗備宿衛病)¶
(告滿尚可療者殿前指揮使補外牢城指揮/使蓋舊法也)¶
(六言詩難工/唐張繼詩今人所傳者唯楓橋夜泊一篇荆)¶
(公詩選亦但别有兩首樂府有塞孤一篇而/皇甫冉集中載其所&KR0009;六言曰京口情人别)¶
(乆楊州估客來踈潮至潯陽回去相思無處/通書冉酬之而序言懿孫予之舊好祗役武)¶
(昌有六言詩見憶今以七言裁荅蓋拙於事/者繁而費冉之意以六言爲難工故衍六爲)¶
(七然自有三章曰江上年年春早津頭日日/人行借問山隂逺近猶聞薄暮鍾聲水流絶)¶
(澗終日草長深山暮雲犬吠雞鳴幾處條桑/種杏何人門外水流何處天邊樹繞誰家山)¶
(絶東西多少朝朝幾度雲&KR0210;皆清絶可畫非/拙而不能也予編唐人絶句得七言七千五)¶
<pb:KR3j0038_SBCK_051-7b>¶
(百首五言二千五百首合爲萬首而六言不/滿四十信乎其難也)¶
(杯水救車薪/孟子曰仁之勝不仁也如水勝火今之爲仁)¶
(者猶以一杯水救一車薪之火也不熄則謂/之水不勝火予讀文子其書有云水之𫝑勝)¶
(火一勺不能救一車之薪金之𫝑勝木一刃/不能殘一林上之𫝑勝水一塊不能塞一河)¶
(文子周平王時人孟氏之言蓋本於此/詘一人之下)¶
(蕭何諌高祖受漢王之封曰夫能詘於一人/之下而信於萬乘之上者湯武是也六韜云)¶
(文王在岐召太公曰吾地小太公曰天下有/粟賢者食之天下有民賢者牧之屈於一人)¶
(之下則申於萬人之上唯聖人能爲之然則/蕭何之言其出於此而漢書注釋諸家皆不)¶
(曽引證/秦漢重縣令客)¶
<pb:KR3j0038_SBCK_051-8a>¶
(秦漢之時郡守縣令之權極重雖一令之微/能生死人故爲之賔客者邑人不敢不敬單)¶
(父人吕公善沛令辟&KR0311;從之客沛中豪桀吏/聞令有重客皆往賀謂以禮物相慶也司馬)¶
(相如游梁歸蜀素與臨卭令王吉相善來過/之舍於都亭臨邛冨人卓王孫程鄭相謂曰)¶
(令有貴客爲具召之并召令相如竊王孫女/歸成都以貧困復如臨卭王孫杜門不出昆)¶
(弟諸公更謂王孫曰長&KR0056;人材足依且又令/客柰何相辱如此注云言縣令之客不可以)¶
(辱也是時爲令客者如此今士大夫爲守令/故人往見者雖未必皆賢豈復蒙此禮敬稍)¶
(或戾於法制微有干託其累主人必矣/之字訓變)¶
(漢高祖諱&KR0022;荀恱云之字曰國惠帝諱盈之/字曰滿謂臣下所避以相代也蓋之字之義)¶
(訓變左傳周史以周易見陳侯者陳侯使筮/之遇觀之否謂觀六四變而爲否也佗皆倣)¶
<pb:KR3j0038_SBCK_051-8b>¶
¶
容齋三筆卷第十五(終)¶
