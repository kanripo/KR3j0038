# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:33.547874
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB07n0615-007容齋随筆-卷七.
<pb:KR3j0038_SBCK_007-1a>¶
容齋隨筆卷第七¶
　　　　孟子書百里奚¶
柳子厚復杜温夫書云生用助字不當律令所謂乎歟¶
耶哉夫也者疑辤也矣耳焉也者決辤也今生則一之¶
冝考前聞人所使用與吾言&KR0011;且異精思之則益也予¶
讀孟子百里奚一章曰曽不知以食牛干秦繆公之爲¶
汙也可謂智乎不可諌而不諌可謂不智乎知虞公之¶
將亡而先去之不可謂不智也時舉於秦知繆公之可¶
與有行也而相之可謂不智乎味其所用助字開闔變¶
化使人之意飛動此難以爲温夫輩言也¶
<pb:KR3j0038_SBCK_007-1b>¶
　　　　韓柳爲文之旨¶
韓退之自言作爲文章上規姚姒盤誥春秋易詩左氏¶
莊騷太史子雲相如閎其中而肆其外柳子厚自言每¶
爲文章本之書詩禮春秋易參之榖梁氏以厲其氣參¶
之孟荀以暢其支參之莊老以肆其端參之國語以博¶
其趣參之離騷以致其幽參之太史公以著其㓗此韓¶
柳爲文之旨要學者冝思之¶
　　　　本習之論文¶
李習之荅朱載言書論文最爲明白周盡云六經創意¶
造言皆不相師故其讀春秋也如未甞有詩也其讀詩¶
<pb:KR3j0038_SBCK_007-2a>¶
也如未甞有易也其讀易也如未甞有書也其讀屈原¶
莊周也如未甞有六經也如山有岱華嵩衡焉其同者¶
髙也其草木之榮不必均也如瀆有濟淮河江焉其同¶
者出源到海也其曲直淺深不必均也天下之語文章¶
有六說焉其尚異者曰文章詞句竒險而巳其好理者¶
曰文章叙意苟通而巳溺於時者曰文章必當對病於¶
時者曰文章不當對愛難者曰冝深不當易愛易者曰¶
冝通不當難此皆情有所偏滯未識文章之所主也義¶
不深不至於理而詞句怪麗者有之矣劇秦美新王襃¶
僮約是也其理往往有是者而詞章不能工者有之矣¶
<pb:KR3j0038_SBCK_007-2b>¶
王氏中說俗傳太公家教是也古之人能極於工而巳¶
不知其辤之對與否易與難也憂心悄悄愠于群小非¶
對也遘閔旣多受侮不少非不對也朕聖讒說殄行震¶
驚朕師菀彼桑柔其下侯旬捋采其劉非易也光被四¶
表格于上下十畒之間&KR0006;桑者閑閑&KR0006;非難也六經之¶
後百家之言興老聃列莊至于劉向楊雄皆自成一家¶
之文學者之所師歸也故義雖深理雖當詞不工者不¶
成文冝不能傳也其論於文者如此後學冝志之¶
　　　　魏鄭公諌語¶
魏鄭公諌止唐太宗封禪中間數語引喻剴切曰今有¶
<pb:KR3j0038_SBCK_007-3a>¶
人十年長患療治且愈此人應皮骨僅存便欲使負米¶
一石日行百里必不可得隋氏之亂非止十年陛下爲¶
之良醫疾苦雖巳乂安未甚充實告成天地臣切有疑¶
太宗不能奪此語見於公諌録及舊唐書而新史不載¶
資治通監記其諌事亦刪此一節可惜也¶
　　　　虞丗南¶
虞丗南卒後太宗夜夢見之有若平生翌日下制曰丗¶
南奄隨物化倐移歳序昨因夜夢忽覩其人追懷遺美¶
良増悲歎冝資&KR0115;助申朕思舊之情可於其家爲設五¶
百僧齋并爲造天尊像一軀夫太宗之夢丗南盖君臣¶
<pb:KR3j0038_SBCK_007-3b>¶
相與之誠所致冝恤其子孫厚其恩典可也齋僧造像¶
豈所應作形之制書著在國史惜哉太宗而有此也¶
　　　　七發¶
枚乗作七發創意造端麗旨&KR0254;詞上薄騷些盖文章領¶
袖故爲可喜其後繼之者如傅毅七激張衡七辯崔駰¶
七依馬融七廣曹植七啓王粲七釋張恊七命之&KR0011;規¶
倣太切了無新意傅玄又集之以爲七林使人讀未終¶
篇往往弃諸几格柳子厚晉問乃用其體而超然别立¶
新機杼激越清壯漢晉之間諸文士之弊於是一洗矣¶
東方朔荅客難自是文中傑出楊雄擬之爲解嘲尚有¶
<pb:KR3j0038_SBCK_007-4a>¶
馳騁自得之妙至於崔駰達旨班固賔戯張衡應間皆¶
屋下架屋章摹句冩其病與七林同及韓退之進學解¶
出於是一洗矣毛穎傳初成丗人多&KR0015;其怪雖裴晉公¶
亦不以爲可惟柳子獨愛之韓子以文爲戯本一篇耳¶
妄人旣附以革華傳至於近時羅文江瑶葉嘉陸吉諸¶
傳紛紜雜呇皆託以爲東坡大可&KR0015;也¶
　　　　將軍官稱¶
前漢書百官表將軍皆周末官秦因之予案國語鄭文¶
公以詹伯爲將軍又吴夫差十旌一將軍左傳豈將軍¶
食之而有不足檀弓衛將軍文子魯使愼子爲將軍然¶
<pb:KR3j0038_SBCK_007-4b>¶
則其名乆矣彭寵爲奴所&KR0350;呼其妻曰趣爲諸將軍辦¶
裝東漢書注云呼奴爲將軍欲其赦已也今吴人語猶¶
謂小蒼頭爲將軍盖本諸此¶
　　　　北道主人¶
秦晉圍鄭鄭人謂秦盍舎鄭以爲東道主盖鄭在秦之¶
東故云今丗稱主人爲東道者此也東漢載北道主人¶
乃有三事常山太守鄧晨會光武於鉅鹿請從擊邯鄲¶
光武曰偉卿以一身從我不如以一郡爲我北道主人¶
又光武至薊將欲南歸耿弇以爲不可官屬腹心皆不¶
肯光武指弇曰是我北道主人也彭寵將反光武問朱¶
<pb:KR3j0038_SBCK_007-5a>¶
浮浮曰大王&KR0029;寵爲北道主人今旣不然所以失望後¶
人罕引用之¶
　　　　洛中盱江八賢¶
司馬温公序賻禮書閭閻之善者五人吕南公作不欺¶
述書三人皆以卑微不見於史氏予頃脩國史將以綴¶
于孝行傳而不果成聊紀之於此温公所書皆陜州夏¶
縣人曰醫劉太居親喪不飲酒食肉終三年以爲今丗¶
士大夫所難能其弟永一尤孝友廉謹夏縣有水災民¶
溺死者以百數永一執竿立門首他人物流入門者輒¶
擿出之有僧寓錢數萬於其室而死永一詣縣自陳請¶
<pb:KR3j0038_SBCK_007-5b>¶
以錢歸其弟子郷人負債不償者毀其劵曰周文粲其¶
兄耆酒仰弟爲生兄或時酗歐粲鄰人不平而唁之粲¶
怒曰兄未甞歐我汝何離間吾兄弟也曰蘇慶文者事¶
繼母以孝聞常語其婦曰汝事吾母小不謹必逐汝繼¶
母少寡而無子由是安其室終身曰臺亨者善&KR0030;朝廷¶
修景靈宮調天下&KR0030;工詣京師事畢詔選試其優者留¶
翰林授官禄亨名第一以父老固辤歸養於田里南公¶
所書皆建昌南城人曰陳策甞買騾得不可被鞍者不¶
忍移之它人命養於野廬俟其自斃其子與猾駔計因¶
經過官人喪馬即磨破騾背以衒賈之旣售矣策聞自¶
<pb:KR3j0038_SBCK_007-6a>¶
追及告以不堪官人疑策愛也祕之策請試以鞍亢亢¶
終日不得被始謝還焉有人從䇿買銀器若羅綺者策¶
不與羅綺其人曰向見君帑有之今何靳䇿曰然有質¶
錢而没者歳月巳乆絲力糜脆不任用聞公欲以嫁女¶
安可以此物病公哉取所當與銀器投熾炭中曰吾恐¶
受質人或得銀之非眞者故爲公驗之曰危整者買鮑¶
魚其駔舞秤權隂厚整魚人去身留整傍請曰公買止¶
五斤巳爲公密倍入之願&KR0140;我酒整大驚追魚人數里¶
返之醻以直又飲駔醇酒曰汝所欲酒而巳何欺寒人¶
爲曰曽叔卿者買陶器欲轉易於北方而不果行有人¶
<pb:KR3j0038_SBCK_007-6b>¶
從之併售者叔卿與之巳納價猶問曰今以是何之其¶
人對欲効公前謀耳叔卿曰不可吾縁北方新有災荒¶
是故不以行今豈冝不告以誤君乎遂不復售而叔卿¶
家苦貧妻子飢寒不恤也嗚呼此八人者賢乎哉¶
　　　　王導小名¶
顔魯公書逺祖西平靖侯顔含碑晉李闡之文也云含¶
爲光禄大夫馮懷欲爲王導降禮君不從曰王公雖重¶
故是吾家阿龍君是王親丈人故呼王小字晉書亦載¶
此事而不書小字丗說王丞相拜司空桓廷尉歎曰人¶
言阿龍超阿龍故自超呼三公小字晉人浮虚之習如¶
<pb:KR3j0038_SBCK_007-7a>¶
此¶
　　　　漢書用字¶
太史公陳渉丗家今亡亦死舉大計亦死等死死國可¶
乎又曰戍死者固什六七且壯士不死即巳死即舉大¶
名耳疊用七死字漢書因之漢溝洫志載賈讓治河䇿¶
云河從河内北至黎陽爲石隄激使東抵東郡平剛又¶
爲石隄使西北抵黎陽觀下又爲石隄使東北抵東郡¶
津北又爲石隄使西北抵魏郡昭陽又爲石隄激使東¶
北百餘里間河再西三東凡五用石隄字而不爲冗複¶
非後人筆墨畦徑所能到也¶
<pb:KR3j0038_SBCK_007-7b>¶
　　　　姜嫄簡狄¶
毛公注生民詩姜嫄生后稷履帝武敏歆之句曰從於¶
髙辛帝而見於天也&KR0007;鳥詩天命&KR0007;鳥降而生商之句¶
曰春分&KR0007;鳥降簡狄配髙辛帝帝與之祈于郊禖而生¶
契故本其爲天所命以玄鳥至而生焉其說本自明白¶
至鄭氏箋始云帝上帝也敏拇也祀郊禖時有大人之¶
迹姜嫄履之足不能滿履其拇指之處心體歆歆然如¶
有人道感已者遂有身後則生子又謂鳦遺&KR0401;簡狄吞¶
之而生契其說本於史記謂姜嫄出野見巨人跡忻然¶
踐之因生稷簡狄行浴見燕墮&KR0401;取吞之因生契此二¶
<pb:KR3j0038_SBCK_007-8a>¶
端之怪妄先賢辭而闢之多矣歐陽公謂稷契非髙辛¶
之子毛公於史記不取履迹之怪而取其訛繆之丗次¶
案漢書毛公趙人爲河間獻王博士然則在司馬子長¶
之前數十年謂爲取史記丗次亦不然盖丗次之說皆¶
出於丗本故荒唐特甚其書今亡夫適野而見巨迹人¶
將走避之不暇豈復故故踐履以求不可知之禨祥飛¶
鳥墮&KR0401;知爲何物而遽取吞之以古揆今人情一也今¶
之愚人未必爾而謂古聖人之后妃爲之不待辨而明¶
矣¶
　　　　羌慶同音¶
<pb:KR3j0038_SBCK_007-8b>¶
王觀國彦賔吴棫材老有學林及叶韻補注毛詩音二¶
書皆云詩易太玄凡用慶字皆與陽字韻叶盖羌字也¶
引蕭該漢書音義慶音羌又曰漢書亦有作羌者班固¶
幽通賦慶未得其云巳文選作羌而它未有明證予案¶
楊雄傳所載反離騷慶天顦而喪榮注云慶辭也讀與¶
羌同最爲切据¶
　　　　佐命元臣¶
盛王創業必有同德之英輔成垂丗乆長之計不如是¶
不足以爲一代宗臣伊尹周公之事見於詩書可考也¶
漢蕭何佐髙祖其始入關即収秦丞相御史律令圖書¶
<pb:KR3j0038_SBCK_007-9a>¶
以周知天下阸塞戸口多少強弱處民所疾苦髙祖失¶
職爲漢王欲攻項羽周勃灌嬰樊噲皆勸之何獨曰今¶
衆弗如百戰百敗願王王漢中收用巴蜀然後還定三¶
秦王用其言此劉氏興亡至計也進韓信爲大將使當¶
一面定魏趙燕齊髙祖得顓心與楚确無北顧憂且死¶
引曹參代已而畫一之法成約三章以蠲秦暴拊百姓¶
以申漢德四百年基業此焉肇之唐房元齡佐太宗初¶
在秦府已獨收人物致幕下與諸將密相申結引杜如¶
晦與參籌帷及爲宰相粲然興起洽功以州縣成天下¶
之治以租庸調天下之財以八百府十六衞本天下之¶
<pb:KR3j0038_SBCK_007-9b>¶
兵以諌爭付王魏以兵事付靖勣御夷狄有道用賢材¶
有術三百年基業此焉肇之其後制節度使而州縣之¶
治壞更二稅法而租庸之理壞變府兵爲彍&KR0016;諸衞爲¶
神䇿而軍政壞雖有名臣良輔不能救也趙韓王佐¶
藝祖監方鎭之勢削支郡以損其彊置轉運通判使掌¶
錢榖以奪其冨參命京官知州事以分其黨禄諸大功¶
臣於環衞而不付以兵收天下驍銳於殿巖而不使外¶
重建法立制審官用人一切施爲至于今是賴此三君¶
子之後代天理物碩大光明者丗有其人所謂一時之¶
相爾蕭之孫有罪及無子凡六絶國漢輒紹封之國朝¶
<pb:KR3j0038_SBCK_007-10a>¶
褎録韓王苗裔未甞或忘唯房公之亡未十年以其子¶
故奪襲爵停配享訖唐之丗不復續唐家亦少恩哉¶
　　　　名丗英宰¶
曹參爲相國日夜飲醇酒不事事而畫一之歌興王導¶
輔佐三丗無日用之益而歳計有餘末年略不復省事¶
自歎曰人言我憒憒後人當思我憒憒謝安石不存小¶
察經逺無競唐之房杜傳無可載之功趙韓王得士大¶
夫所投利害文字皆寘二大甕滿則焚之李文靖以中¶
外所陳一切報罷云以此報國此六七君子盖非揚已¶
取名瞭然使戸曉者眞名丗英宰也豈曰不事事哉¶
<pb:KR3j0038_SBCK_007-10b>¶
　　　　檀弓誤字¶
檀弓載吴侵陳事曰陳太宰嚭使於師夫差謂行人儀¶
曰是夫也多言盍甞問焉師必有名人之稱斯師也者¶
則謂之何太宰嚭曰其不謂之殺厲之師與案嚭乃吴¶
夫差之宰陳遣使者正用行人則儀乃陳臣也記禮者¶
簡策差互故更錯其名當云陳行人儀使於師夫差使¶
太宰嚭問之乃善忠宣公作春秋詩引斯事亦甞辯正¶
云¶
　　　　薛能詩¶
薛能者晚唐詩人格調不能髙而妄自尊大其海棠詩¶
<pb:KR3j0038_SBCK_007-11a>¶
序云蜀海棠有聞而詩無聞杜子美於斯興象不出没¶
而有懷天之厚余謹不敢讓風雅盡在蜀矣吾其庶幾¶
然其語不過曰青苔浮落處暮柳間開時帶醉逰人挿¶
連隂彼叟移晨前清露濕晏後惡風吹香少傳何許妍¶
多&KR0030;半遺而巳又有荔枝詩序曰杜工部老居兩蜀不¶
賦是詩豈有意而不及歟白尚書曽有是作興旨卑泥¶
與無詩同子遂爲之題不愧不負將來作者以其荔枝¶
首唱愚其庶幾然其語不過曰顆如松子色如櫻未識¶
蹉&KR0760;欲半生歳抄監州曽見樹時新入座乆聞名而巳¶
又有折楊柳十首叙曰此曲盛傳爲詞者甚衆文人才¶
<pb:KR3j0038_SBCK_007-11b>¶
子各衒其能莫不條似舞&KR0398;葉如眉翠出口皆然頗爲¶
陳熟能專於詩律不愛隨人搜難抉新誓脫常態雖欲¶
勿伐知音者其舎諸然其詞不過曰華清髙樹出離宫¶
南陌柔條帶暖風誰見輕隂是良夜瀑泉聲畔月明中¶
洛橋晴影覆江船羌笛秋聲濕塞烟閑想習池公宴罷¶
水蒲風絮夕陽天而巳别有柳枝詞五首最後一章曰¶
劉白蘇臺揔近時當初章句是誰推纎&KR0398;舞盡春楊柳¶
未有儂家一首詩自注云劉白二尚書繼爲蘇州刺史¶
皆賦楊柳枝詞丗多傳唱雖有才語但文字太僻宫商¶
不髙耳能之大言如此但稍推杜陵視劉白以下蔑如¶
<pb:KR3j0038_SBCK_007-12a>¶
也今讀其詩正堪一&KR0015;劉之詞云城外春風吹酒旗行¶
人揮&KR0209;日西時長安陌上無窮樹唯有垂楊管别離白¶
之詞云紅板江橋清酒旗館娃宮暖日斜時可憐雨歇¶
東風定萬樹千條各自垂其風流氣槩豈能所可髣髴¶
哉¶
　　　　漢&KR0051;太常¶
漢自武帝以後丞相無爵者乃封侯其次雖御史大夫¶
亦不以爵封爲間唯太常一卿必以見侯居之而職典¶
宗廟園陵動輒得咎由元狩以降以罪廢斥者二十人¶
意武帝隂欲損侯國故使居是官以困之爾表中所載¶
<pb:KR3j0038_SBCK_007-12b>¶
鄼侯蕭壽成坐犠牲瘦蓼侯孔臧坐衣冠道橋壤鄲侯¶
周仲居坐不收赤側錢繩侯周平坐不繕園屋雎陵侯¶
張昌坐乏祠陽平侯杜相坐擅役鄭舞人廣阿侯任越¶
人坐廟酒酸江鄒侯靳石坐離宮道橋苦惡戚侯李信¶
成坐縱丞相侵神道俞侯欒賁坐雍犠牲不如令山陽¶
侯張當居坐擇博士弟子不以實成安侯韓延年坐留¶
外國文書新畤侯趙弟坐鞫獄不實牧丘侯石德坐廟¶
牲瘦當塗侯魏不害坐孝文廟風發瓦轑陽侯江德坐¶
廟郎夜飲失火蒲侯蘇昌坐泄官書弋陽侯任宮坐人¶
盜茂陵園物建平侯杜緩坐盜賊多自鄼侯至牧丘十¶
<pb:KR3j0038_SBCK_007-13a>¶
四侯皆奪國武帝時也自當塗至建平五侯但免官昭¶
宣時也下及&KR0051;丗此風猶存惠帝元康四年大風廟闕¶
屋瓦有數枚傾落免太常荀㝢五年大風蘭臺主者求¶
索阿棟之間得瓦小邪十五處遂禁止太常復興刑獄¶
陵上荆一枝圍七寸二分者被斫司徒太常犇走道路¶
太常禁止不解盖循習漢事云¶
容齋隨筆卷第七¶
<pb:KR3j0038_SBCK_007-13b>¶
<pb:KR3j0038_SBCK_007-13b>¶
