# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:29
#+PROPERTY: JUAN 5


　　漢唐八相¶
蕭曹丙魏房杜姚宋為漢唐名相不待誦說然前六君¶
子皆終于位而姚宋相明皇皆不過三年姚以二子及¶
親吏受賂其罷猶有說宋但以嚴禁惡錢及疾負罪而¶
妄訴不已者明皇用優人戯言而罷之二公終身不復¶
用宋公罷相時年才五十八後十七年乃薨繼之者如
<pb:KR3j0038_WYG_005-1b>
張嘉貞張說源乾曜王晙宇文融裴光庭蕭嵩牛仙客¶
其才可睹矣唯杜暹李元紘為賢亦清介齪齪自守者¶
釋騏驥而不乗焉皇皇而更索可不惜哉蕭何且死所<md:KR3j0038_SBCK_005-1b>¶推賢唯曹參魏丙同心輔政房喬每議事必曰非如晦¶
莫能籌之姚崇避位薦宋公自代唯賢知賢宜後人之¶
莫及也¶
　　六卦有坎¶
易乾坤二卦之下繼之以屯蒙需訟師比六者皆有坎
<pb:KR3j0038_WYG_005-2a>
聖人防患備險之意深矣¶
　　晉之亡與秦隋異¶
自堯舜及今天下裂而復合者四周之末為七戰國秦¶
合之漢之末分為三國晉合之晉之亂分為十餘國爭¶
戰三百年隋合之唐之後又分為八九國本朝合之然<md:KR3j0038_SBCK_005-2a>¶秦始皇一傳而為胡亥晉武帝一傳而為惠帝隋文帝¶
一傳而為煬帝皆破亡其社稷獨本朝九傳百七十年¶
乃不幸有靖康之禍蓋三代以下治安所無也秦晉隋
<pb:KR3j0038_WYG_005-2b>
皆相似然秦隋一亡即掃地晉之東雖曰牛繼馬後終¶
為守司馬氏之祀亦百有餘年蓋秦隋毒流四海天實¶
誅之晉之八王擅兵孽后盜政皆本於惠帝昏蒙非得¶
罪於民故其亡也與秦隋獨異¶
　　上官桀¶
漢上官桀為未央廏令武帝嘗體不安及愈見馬馬多¶
瘦上大怒令以我不復見馬邪欲下吏桀頓首曰臣聞<md:KR3j0038_SBCK_005-2b>¶聖體不安日夜憂懼意誠不在馬言未卒泣數行下上
<pb:KR3j0038_WYG_005-3a>
以為忠由是親近至於受遺詔輔少主義縱為右内史¶
上幸鼎湖病乆已而卒起幸甘泉道不治上怒曰縱以¶
我為不行此道乎銜之遂坐以他事棄市二人者其始¶
獲罪一也桀以一言之故超用而縱及誅可謂幸不幸¶
矣¶
　　金日磾¶
金日磾沒入宫輸黄門養馬武帝游宴見馬後宫滿側¶
日磾等數十人牽馬過殿下莫不竊視至日磾獨不敢
<pb:KR3j0038_WYG_005-3b>
日磾容貌甚嚴馬又肥好上竒焉即日拜為馬監後受<md:KR3j0038_SBCK_005-3a>¶遺輔政日磾與上官桀皆因馬而受知武帝之取人可¶
謂明而不遺矣¶
　　漢宣帝忌昌邑王¶
漢廢昌邑王賀而立宣帝賀居故國帝心内忌之賜山¶
陽太守張敞璽書戒以謹備盜賊敞條奏賀居處著其¶
廢亡之效上知賀不足忌始封為列侯光武廢太子彊¶
為東海王而立顯宗顯宗即位待彊彌厚宣顯皆雜霸
<pb:KR3j0038_WYG_005-4a>
道治尚剛嚴獨此事顯優於宣多矣¶
　　平津侯¶
公孫平津本傳稱其意忌内深殺主父偃徙董仲舒皆<md:KR3j0038_SBCK_005-3b>¶其力然其可稱者兩事武帝置蒼海朔方之郡平津數¶
諫以為罷弊中國以奉無用之地願罷之上使朱買臣¶
等難之乃謝曰山東鄙人不知其便若是願罷西南夷¶
專奉朔方上乃許之卜式上書願輸家財助邉蓋迎合¶
主意上以語平津對曰此非人情不軌之臣不可以為
<pb:KR3j0038_WYG_005-4b>
化而亂法願勿許乃罷式當武帝好大喜功而能如是¶
槩之後世足以為賢相矣惜不以式事載本傳中¶
　　韓信周瑜¶
世言韓信伐趙趙廣武君請以竒兵塞井陘口絶其糧¶
道成安君不聽信使閒人窺知其不用廣武君䇿還報<md:KR3j0038_SBCK_005-4a>¶則大喜乃敢引兵遂下遂勝趙使廣武計行信且成禽¶
信蓋自言之矣周瑜拒曹公於赤壁部將黄蓋獻火攻¶
之䇿㑹東南風急悉燒操船軍遂敗使天無大風黄蓋
<pb:KR3j0038_WYG_005-5a>
不進計則瑜未必勝是二說者皆不善觀人者也夫以¶
韓信敵陳餘猶以猛虎當羊豕爾信與漢王語請北舉¶
燕趙正使井陘不得進必有他竒䇿矣其與廣武君言¶
曰向使成安君聽子計僕亦禽矣蓋謙以求言之詞也¶
方孫權問計於周瑜瑜已言操冒行四患將軍禽之宜¶
在今日劉備見瑜恨其兵少瑜曰此自足用豫州但觀¶
瑜破之正使無火攻之說其必有以制勝矣不然何以<md:KR3j0038_SBCK_005-4b>¶為信瑜
<pb:KR3j0038_WYG_005-5b>
　　漢武賞功明白¶
衛青為大將軍霍去病始為挍尉以功封侯青失兩將¶
軍亡翕侯功不多不益封其後各以五萬騎深入去病¶
益封五千八百户禆挍封侯益邑者六人而青不得益¶
封吏卒無封者武帝賞功必視法如何不以貴賤為髙¶
下其明白如此後世處此必曰青乆為上將俱出塞致¶
命正不厚賞亦當有以慰其心不然他日無以使人蓋¶
失之矣
<pb:KR3j0038_WYG_005-6a>
　　周召房杜<md:KR3j0038_SBCK_005-5a>¶召公為保周公為師相成王為左右觀此二相則刑措¶
四十年頌聲作于下不言可知唐貞觀三年二月房元¶
齡為左僕射杜如晦為右僕射魏徴參預朝政觀此三¶
相則三百年基業之盛槩可見矣¶
　　三代書同文¶
三代之時天下書同文故春秋左氏所載人名字不以¶
何國大抵皆同鄭公子歸生魯公孫歸父蔡公孫歸生
<pb:KR3j0038_WYG_005-6b>
楚仲歸齊析歸父皆字子家楚成嘉鄭公子嘉皆字子¶
孔鄭公孫段印段宋褚師叚皆字子石鄭公子喜宋樂¶
喜皆字子罕楚公子黑肱鄭公孫黒孔子弟子狄黒皆<md:KR3j0038_SBCK_005-5b>¶字子晳魯公子翬鄭公孫揮皆字子羽邾子克楚鬭克¶
周王子克宋司馬之臣克皆字曰儀晉籍偃荀偃鄭公¶
子偃呉言偃皆字曰游晉羊舌赤魯公西赤皆字曰華¶
楚公子側魯孟之側皆字曰反魯冉耕宋司馬耕皆字¶
曰牛顔無繇仲由皆字曰路
<pb:KR3j0038_WYG_005-7a>
　　周世中國地¶
成周之世中國之地最狹以今地里考之呉越楚蜀閩¶
皆為蠻淮南為羣舒秦為戎河北真定中山之境乃鮮¶
虞肥𡔷國河東之境有赤狄里氏留吁鐸辰潞國洛陽¶
為王城而有楊拒泉臯蠻氏陸渾伊雒之戎京東有萊<md:KR3j0038_SBCK_005-6a>¶牟介莒皆夷也把都雍丘今汴之屬邑亦用夷禮邾近¶
於魯亦曰夷其中國者獨晉衛齊魯宋鄭陳許而已通¶
不過數十州蓋於天下特五分之一耳
<pb:KR3j0038_WYG_005-7b>
　　李後主梁武帝¶
東坡書李後主去國之詞云最是蒼皇辭廟日教坊猶¶
奏别離歌揮淚對宫娥以為後主失國當慟哭於廟門¶
之外謝其民而後行乃對宫娥聽樂形於詞句予觀梁¶
武帝啓侯景之禍塗炭江左以致覆亡乃曰自我得之¶
自我失之亦復何恨其不知罪已亦甚矣竇嬰救灌夫¶
其夫人諫止之嬰曰侯自我得之自我捐之無所恨梁<md:KR3j0038_SBCK_005-6b>¶武用此言而非也
<pb:KR3j0038_WYG_005-8a>
　　詩什¶
詩二雅及頌前三卷題曰某詩之什陸徳明釋云歌詩¶
之作非止一人篇數既多故以十篇編為一卷名之為¶
什今人以詩為篇什或稱譽他人所作為佳什非也¶
　　易舉正¶
唐蘇州司户郭京有周易舉正三卷云曽得王輔嗣韓¶
康伯手寫注定傳授真本比挍今世流行本及國學鄉¶
貢舉人等本或將經入注用注作經小象中閒以下句
<pb:KR3j0038_WYG_005-8b>
反居其上爻辭注内移後義却處於前兼有脱遺兩字<md:KR3j0038_SBCK_005-7a>¶顛倒謬誤者並依定本舉正其訛凡一百三節今略取¶
其明白者二十處載於此坤初六履霜堅冰至象曰履¶
霜隂始凝也馴致其道至堅冰也今本於象文霜字下¶
誤増堅冰二字屯六三象曰即鹿無虞何以從禽也今¶
本脫何字師六五田有禽利執之无咎元本之字行
書¶向下引脚稍類言字轉寫相仍故誤作言觀注義亦
全¶不作言字釋也比九五象曰失前禽舎逆取順也今
<pb:KR3j0038_WYG_005-9a>
本¶誤倒其句賁亨不利有攸往今本不字誤作小字剛
柔¶交錯天文也文明以止人文也注云剛柔交錯而成
文¶焉天之文也今本脫剛柔交錯一句坎卦習坎上脫
坎<md:KR3j0038_SBCK_005-7b>¶字姤九四包失魚注云有其魚故失之也今本誤作
无¶魚蹇九三往蹇來正今本作來反困初六象曰入于
幽¶谷不明也今本谷字下多幽字鼎彖聖人亨以享上帝¶
以養聖賢注云聖人用之上以享上帝而下以養聖賢¶今
本正文多而大亨三字故注文亦誤増大亨二字震¶彖
<pb:KR3j0038_WYG_005-9b>
曰不喪匕鬯出可以守宗廟社稷以為祭主也今本¶脫
不䘮匕鬯一句漸象曰君子以居賢徳善風俗注云¶賢
徳以止巽則居風俗以止巽乃善今本正文脫風字¶豐
九四象遇其夷主吉志行也今文脫志字中孚彖豚¶魚
吉信及也今本及字下多豚魚二字小過彖柔得中<md:KR3j0038_SBCK_005-8a>¶是
以可小事也今本脫可字而事字下誤増吉字六五¶象
曰宻雲不雨已止也注陽已止下故也今本正文作¶已
上故注亦誤作陽已上故止也既濟彖曰既濟亨小¶小
<pb:KR3j0038_WYG_005-10a>
者亨也今本脫一小字繫辭二多譽四多懼注云懼¶近
也今本誤以近也字為正文而注中又脫懼字雜卦¶蒙
稚而著今本稚誤作雜字予頃於福州道藏中見此¶書
而傳之及在後省見晁公武所進易解多引用之世¶罕
有其書也¶
　　其惟聖人乎¶
乾卦其惟聖人乎魏王肅本作愚人後結句始作聖人<md:KR3j0038_SBCK_005-8b>¶見陸徳明釋文
<pb:KR3j0038_WYG_005-10b>
　　易說卦¶
易說卦荀爽九家集解乾為木果之下更有四曰為龍¶
為車為衣為言坤後有八曰為牝為迷為方為囊為裳¶
為黄為帛為漿震後有三曰為王為鵠為𡔷巽後有二¶
曰為楊為鸛坎後有八曰為宫為律為可為棟為叢棘¶
為狐為蒺藜為桎梏離後有一曰為牝牛艮後有三曰¶
為鼻為虎為狐兊後有二曰為常為輔頰注云常西方¶
神也陸徳明以其與王弼本不同故載於釋文按震為
<pb:KR3j0038_WYG_005-11a>
龍與乾同故虞翻干寳本作駹<md:KR3j0038_SBCK_005-9a>¶　　元二之灾¶
後漢鄧隲傳拜為大將軍時遭元二之灾人士饑荒死¶
者相望盗賊羣起四夷侵畔章懐注云元二即元元也¶
古書字當再讀者即於上字之下為小二字言此字當¶
兩度言之後人不曉遂讀為元二或同之陽九或附之¶
百六良由不悟致斯乖舛今岐州石𡔷銘凡重言者皆¶
為二字明驗也漢碑有楊孟文石門頌云中遭元二西
<pb:KR3j0038_WYG_005-11b>
夷虐殘孔耽碑云遭元二轗軻人民相食趙明誠金石¶
跋云若讀為元元不成文理疑當時自有此語漢注未¶
必然也按王充論衡恢國篇云今上嗣位元二之閒嘉<md:KR3j0038_SBCK_005-9b>¶徳布流三年零陵生芝草四年甘露降五縣五年芝復¶
生六年黄龍見蓋章帝時事考之本紀所書建初三年¶
以後諸瑞皆同則知所謂元二者謂建初元年二年也¶
既稱嘉徳布流以致祥瑞其為非灾眚之語益可決疑¶
安帝永初元年二年先零滇羌宼叛郡國地震大水鄧
<pb:KR3j0038_WYG_005-12a>
隲以二年十一月拜大將軍則知所謂元二者謂永初¶
元年二年也凡漢碑重文不皆用小二字豈有范史一¶
部唯獨一處如此予兄丞相作隷釋論之甚詳予修國¶
史日撰欽宗紀贊用靖康元二之禍實本于此¶
　　聖人汙<md:KR3j0038_SBCK_005-10a>¶孟子曰宰我子貢有若智足以知聖人汙不至阿其所¶
好趙岐注云三人之智足以識聖人汙下也言三人雖¶
小汙不平亦不至阿其所好阿私所愛而空譽之詳其
<pb:KR3j0038_WYG_005-12b>
文意足以識聖人是一句汙下也自是一節蓋以下字¶
訓汙也其義明甚而老蘇先生乃作一句讀故作三子¶
知聖人汙論謂三子之智不足以及聖人髙深幽絶之¶
境徒得其下焉耳此說竊謂不然夫謂夫子賢於堯舜¶
自生民以來未有可謂大矣猶以為汙下何哉程伊川¶
云有若䓁自能知夫子之道假使汙下必不為阿好而¶
言其說正與趙氏合大抵漢人釋經子或省去語助如<md:KR3j0038_SBCK_005-10b>¶鄭氏箋毛詩奄觀銍艾云奄乆觀多也蓋以乆訓奄以
<pb:KR3j0038_WYG_005-13a>
多訓觀近者黄啓宗有補禮部韻略於淹字下添奄字¶
注云乆觀也亦是誤以箋中五字為一句¶
　　廿&KR2497;册字¶
今人書二十字為廿三十字為&KR2497;四十為册皆說文本¶
字也廿音入二十并也&KR2497;音先合反三十之省便古文¶
也册音先立反數名今直以為四十字按秦始皇凡刻¶
石頌徳之辭皆四字一句泰山辭曰皇帝臨位二十有¶
六年琅邪臺頌曰維二十六年皇帝作始之罘頌曰維
<pb:KR3j0038_WYG_005-13b>
二十九年時在中春東觀頌曰維二十九年皇帝春游<md:KR3j0038_SBCK_005-11a>¶㑹稽頌曰徳惠脩長三十有七年此史記所載每稱年¶
者輒五字一句嘗得泰山辭石本乃書為廿有六年想¶
其餘皆如是而太史公誤易之或後人傳寫之訛耳其¶
實四字句也¶
　　字省文¶
今人作字省文以禮為礼以處為処以與為与凡章奏¶
及程文書册之類不敢用然其實皆說文本字也許叔
<pb:KR3j0038_WYG_005-14a>
重釋礼字云古文処字云止也得几而止或從處与字¶
云賜予也与與同然則當以省文者為正¶
　　負劒辟咡<md:KR3j0038_SBCK_005-11b>¶曲禮記童子事曰負劒辟咡詔之鄭氏注云負謂置之¶
於背劒謂挾之於旁辟咡詔之謂傾頭與語口旁曰咡¶
歐陽公作其父瀧岡阡表云回顧乳者劒汝而立于旁¶
正用此義今廬陵石刻由存衢州所刋六一集已得其¶
真或者不曉遂易劒為抱可歎也
<pb:KR3j0038_WYG_005-14b>
　　國初人至誠¶
真宗時并州謀帥上謂輔臣曰如張齊賢温仲舒皆可¶
任但以其嘗歴樞近或有固辤宜召至中書詢問願往¶
則授之及召二人至齊賢辤以恐為人所讒仲舒曰非¶
敢有辤但在尚書班已十年若得改官端揆賜都部署<md:KR3j0038_SBCK_005-12a>¶添給敢不承命輔臣以聞上曰是皆不欲往也勿彊之¶
王元之自翰林學士以本官刑部郎中知黄州遣其子¶
嘉祐獻書于中書門下以為朝廷設官進退必以禮一
<pb:KR3j0038_WYG_005-15a>
失錯置咎在廊廟某一任翰林學士三任制誥舍人以¶
國朝舊事言之或得給事中或得侍郎或為諫議大夫¶
某獨異於斯斥去不轉一級與錢榖俗吏混然無别執¶
政不言人將安仰予謂仲舒嘗為二府至於自求遷轉¶
及増請給元之一代剛正名臣至於公移牋書引例乞¶
轉唯其至誠不矯偽故也後之人外為大言避寵辭禄¶
而隂有營求失其本真者多矣風俗使然也<md:KR3j0038_SBCK_005-12b>¶　　史館玉牒所
<pb:KR3j0038_WYG_005-15b>
國朝熈寜以前秘書省無著作局故置史館設修撰直¶
館之職元豐官制行有祕書官則其職歸於監少及著¶
作郎佐矣而紹興中復置史館修撰撿討是與本省為¶
二也宗正寺修玉牒官亦然官制既行其職歸於卿丞¶
矣而紹興中復差侍從為修牒又以他官兼撿討是與¶
本寺為二也然則今有戸部可别置三司有吏刑部可¶
别置審官審刑院矣又玉牒舊制每十年一進謂甲子¶
嵗進書則甲戌甲申嵗復然今乃從建隆以來再行補
<pb:KR3j0038_WYG_005-16a>
修每及十年則一進以故不過三二年輒一行賞書局<md:KR3j0038_SBCK_005-13a>¶僭賞此最甚焉¶
　　稗沙門¶
寳積經說僧之無行者曰譬如麥田中生稗麥其形似¶
麥不可分别爾時田夫作如是念謂此稗麥盡是好麥¶
後見穟生爾乃知非如是沙門在於衆中似是持戒有¶
徳行者施主見時謂盡是沙門而彼癡人實非沙門是¶
名稗沙門此喻甚佳而文士鮮曽引用聊志於此
<pb:KR3j0038_WYG_005-16b>
　
　
　
　
　
　
　
　容齋隨筆卷五<md:KR3j0038_SBCK_005-13b>¶<md:KR3j0038_SBCK_006-1a>¶
<pb:KR3j0038_WYG_006-1a>
欽定四庫全書
　容齋隨筆卷
