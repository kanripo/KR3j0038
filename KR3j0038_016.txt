# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:34.124356
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB07n0615-016容齋随筆-卷十六.
<pb:KR3j0038_SBCK_016-1a>¶
容齋隨筆卷第十六(十九則)¶
　　　　文章小&KR0458;¶
文章一小&KR0458;於道未爲尊雖杜子美有激而云然要爲¶
失言不可以訓文章豈小事哉易賁之&KR0143;言剛柔交錯¶
天文也文明以止人文也觀乎天文以察時變觀乎人¶
文以化成天下孔子稱帝堯煥乎有文章子貢曰夫子¶
之文章可得而聞詩美衞武公亦云有文章堯舜禹湯¶
文武成康之聖賢桀紂幽厲之昏亂非詩書以文章載¶
之何以傳伏羲畫八卦文王重之非孔子以文章翼之¶
何以傳孔子至言要道託孝經論語之文而傳曽子子¶
<pb:KR3j0038_SBCK_016-1b>¶
思孟子傳聖人心學使無中庸及七篇之書後人何所¶
窺門户老莊絶滅禮學志言去爲而五千言與内外篇¶
極其文藻釋氏之爲禪者謂語言爲累不知大乗諸經¶
可廢乎然則抵爲小&KR0458;其理謬矣彼後丗爲詞章者逐¶
其末而忘其夲翫其華而落其實流宕自逺非文章過¶
也杜老所云文章千古事巳似愛文章文章日自&KR0018;文¶
章實致身文章開宎奥文章憎命達名豈文章著枚乗¶
文章老文章敢自誣海内文章伯文章曹植波瀾闊&KR0067;¶
信文章老更成豈有文章驚海内每語見許文章伯文¶
章有神交有道如此之&KR0011;多指詩而言所見狹矣¶
<pb:KR3j0038_SBCK_016-2a>¶
　　　　三長月¶
釋氏以正五九月爲三長月故奉佛者皆茹素其&KR0003;云¶
天帝釋以大寶鏡輪照四天下寅午戌月正臨南贍部¶
洲故當食素以徼福官司謂之斷月故受驛劵有所謂¶
羊肉者則不支俗謂之惡月士大夫赴官者輒避之或¶
人以謂唐日藩鎮涖事必大享軍屠殺羊豕至多故不¶
欲以其月上事今之它官不當爾也然此&KR0003;亦無所經¶
見予讀晉書禮志穆帝納后欲用九月九月是忌月北¶
齊書云髙洋謀&KR0434;魏其臣宋景業言冝以仲夏受禪或¶
曰五月不可入官犯之終於其位景業曰王爲天子無¶
<pb:KR3j0038_SBCK_016-2b>¶
復下期豈得不終於其位乎乃知此忌相承由來巳乆¶
竟不能曉其義及出何經典也¶
　　　　兄弟直西垣¶
秦少㳺集中有與鮮于子駿書云今中書舎人皆以伯¶
仲繼直西垣前丗以來未有其事誠國家之美非特衣¶
冠之盛也除書始下中外欣然舉酒相屬予以其時考¶
之盖元祐二年謂&KR0171;子由曾子開劉貢甫也子由之兄¶
子瞻子開之兄子固子宣貢甫之兄原甫皆經是職故¶
少㳺有此語云紹興二十九年予仲兄始入西省至隆¶
興二年伯兄繼之乾道三年予又繼之相距首尾九歳¶
<pb:KR3j0038_SBCK_016-3a>¶
子作謝表云父子相承四上鑾坡之直弟兄在望三陪¶
鳯閣之㳺比之前賢實爲遭際固爲門户榮事然亦以¶
此自愧也¶
　　　　續樹萱録¶
頃在祕閣抄書得續樹萱録一卷其中載隱君子元撰¶
夜見吴王夫差與唐諸詩人吟詠事李翰林詩曰芙蓉¶
露濃紅壓枝幽禽感秋花畔啼玉人一去未回馬梁間¶
燕子三見歸張司業曰緑頭鴨兒咂萍藻采蓮女郞&KR0015;¶
花老杜舎人曰鼔鼙夜戰北䆫風霜葉㳂階貼亂紅三¶
人皆全篇杜工部曰紫領寛袍漉酒巾江頭蕭散作閑¶
<pb:KR3j0038_SBCK_016-3b>¶
人白少傅曰不因霜葉辭林去的當山翁未覺秋李賀¶
曰魚鱗甃空排嫩碧露桂梢寒挂團璧三人皆未終篇¶
細味其體格語句往往逼眞後閱秦少㳺集有秋興九¶
首皆擬唐人前所載咸在焉關子東爲秦集序云擬古¶
數篇曲盡唐人之體正謂是也何子楚云續萱録乃王¶
性之所作而託名它人今其書才有三事其一曰賈博¶
喻一曰全若虚一曰元撰詳命名之義盖取諸子虛亡¶
是公云¶
　　　　館職名存¶
國朝館閣之選皆天下英俊然必試而後命一經此職¶
<pb:KR3j0038_SBCK_016-4a>¶
遂爲名流其髙者曰集賢殿脩撰史館修撰直龍圖閣¶
直昭文館史館集賢院祕閣次曰集賢祕閣校理官卑¶
者曰館閣校勘史館檢討均謂之館職記注官缺必於¶
此取之非經脩注未有直除知制誥者官至貟外郎則¶
任子中外皆稱爲學士及元豐官制行凡帶職者皆遷¶
一官而罷之而置祕書省官大抵與職事官等反爲留¶
滯政和以後增脩撰直閣貼職爲九等於是材能治辦¶
之吏貴㳺乳臭之子車載斗量其名益輕南度以來初¶
除校書正字往往召試雖曰館職不輕&KR0140;然其遷叙反¶
不若寺監之徑捷至推排爲郎即失其故歩混然無別¶
<pb:KR3j0038_SBCK_016-4b>¶
矣¶
　　　　南宮适¶
南宮适問羿奡不得其死禹稷有天下言力可賤而德¶
可貴其義巳盡無所可答故夫子俟其出而歎其爲君¶
子奬其尚德至於再言之聖人之意斯可見矣然明道¶
先生云以禹稷比孔子故不荅范淳父以爲禹稷有天¶
下故夫子不敢荅弗敢當也楊&KR0027;山云禹稷之有天下¶
不止於躬稼而巳孔子未盡然其言故不荅然而不止¶
之者不責備於其言以沮其尚德之志也與所謂雍之¶
言然則異矣予竊謂南宮之問初無以禹稷比孔子之¶
<pb:KR3j0038_SBCK_016-5a>¶
意不知二先生何爲有是言若&KR0027;山之語淺之巳甚獨¶
謝顯道云南宮适知以躬行爲事是以謂之君子知言¶
之要非尚德者不能在當時發問間必有目擊而道存¶
首肯之意非直不荅也其&KR0003;最爲切當¶
　　　　吴王殿¶
漢髙祖五年以長沙豫章象郡桂林南海立番君吴芮¶
爲長沙王十二年以三郡封吴王濞而豫章亦在其中¶
又趙佗先有南海後擊并桂林象郡則芮所有但長沙¶
一郡耳桉芮夲爲秦番陽令故曰番君項羽巳封爲衡¶
山王都邾邾今之黃州也復侵奪其地故髙祖徙之長¶
<pb:KR3j0038_SBCK_016-5b>¶
沙而都臨湘一年薨則其去番也乆矣今吾&KR0022;猶指郡¶
正聽爲吴王殿以謂芮爲王時所居牛僧&KR1040;&KR0007;怪緑載¶
唐元和中饒州刺史齊推女因止州宅誕育爲神人擊¶
死後有仙官治其事云是西漢鄱陽王吴芮今刺史宅¶
是芮昔時所居皆非也¶
　　　　王衞尉¶
漢髙祖怒蕭何謂王衞尉曰李斯相秦皇帝有善歸主¶
有惡自予今相國請吾&KR0080;以自媚於民故繫治之衞尉¶
曰秦以不聞其過亡天下李斯之分過又何足法哉唐¶
太宗疑三品以上輕魏王責之曰我見隋家諸王一品¶
<pb:KR3j0038_SBCK_016-6a>¶
以下皆不免其躓頓我自不許兒子縱橫耳魏鄭公曰¶
隋髙祖不知禮義寵縱諸子使行非禮㝷皆罪黜不可¶
以爲法亦何足道觀髙祖太宗一時失言二臣能因其¶
所言隨即規正語意旣直於激切中有婉順體可謂得¶
諌争之大義雖微二帝其孰不降心以聽乎¶
　　　　前代爲監¶
人臣引古規戒當近取前代則事勢相接言之者有證¶
聽之者足以監詩曰商監不逺在夏后之丗周書曰今¶
惟商墜厥命我其可不大監又曰我不可不監于有商¶
又曰有商受天命惟有歷年惟不敬厥德乃早墜厥命¶
<pb:KR3j0038_SBCK_016-6b>¶
周公作無逸稱商三宗漢祖命羣臣言吾所以有天下¶
項氏所以失天下命陸賈著秦所以失天下張釋之爲¶
文帝言秦漢之間事秦所以失漢所以興賈山借秦爲¶
諭賈&KR0105;請人主引商周秦事而觀之魏鄭公上書於太¶
宗云方隋之未亂自謂必無亂方隋之未亡自謂必無¶
亡臣願當今動静以隋爲監馬周云煬帝&KR0015;齊魏之失¶
國今之視煬帝亦猶煬帝之視齊魏也張元素諌太宗¶
治洛陽宮曰乾陽畢功隋人解體恐陛下之過甚於煬¶
帝若此役不息同歸于亂耳考詩書所載及漢唐諸名¶
臣之論有國者之&KR0027;鏡也議論之臣冝以爲法¶
<pb:KR3j0038_SBCK_016-7a>¶
　　　　治盜法不同¶
唐崔安潜爲西川節度使到官不詰盜曰盜非所由通¶
容則不能爲乃出庫錢置三市置牓其上曰告捕一盜¶
賞錢五百緡侣者告捕釋其罪賞同平人未幾有捕盜¶
而至者盜不服曰汝與我同爲盜十七年贓皆平分汝¶
安能捕我安潜曰汝旣知吾有牓何不捕彼以來則彼¶
應死汝受賞矣汝旣爲所先死復何辭立命給捕者錢¶
使盜視之然後殺盜於市於是諸盜與其侣互相疑無¶
地容足夜不及旦散逃出境境内遂無一人之盜予毎¶
讀此事以爲䇿之上者及得李公擇治齊州事則又不¶
<pb:KR3j0038_SBCK_016-7b>¶
然齊素多盜公擇痛治之殊不止它日得黠盜察其可¶
用刺爲兵使直事鈴下間問以盜發輒得而不衰止之¶
故曰此繇冨家爲之囊使盜自相推爲甲乙官吏巡捕¶
及門擒一人以首則免矣公擇曰吾得之矣乃令凡得¶
藏盜之家皆發屋破柱盜賊遂清予乃知治丗間事不¶
可泥紙上陳迹如安潜之法可謂善矣而齊盜反恃此¶
以爲沈命之計則變而通之可不存乎其人哉¶
　　　　和詩當和意¶
古人詶和詩必荅其來意非若今人爲次韻所局也觀¶
文選所編何劭張華盧諶劉琨二陸三謝諸人贈荅可¶
<pb:KR3j0038_SBCK_016-8a>¶
知巳唐人尤多不可具載姑取杜集數篇略紀于此高¶
適&KR0009;杜公云媿爾東西南北人杜則云東西南北更堪¶
論髙又有詩云草&KR0007;今巳畢此外更何言杜則云草&KR0007;¶
吾豈敢賦或似相如嚴武&KR0009;杜云興發㑹能馳駿馬終¶
須重到使君灘杜則云枉沐旌麾出城府草茅無逕欲¶
教鋤杜公&KR0009;嚴詩云何路出巴山重巖細菊班遥知簇¶
鞍馬回首白雲間嚴荅云卧向巴山落月時籬外黃花¶
菊對誰跋馬望君非一度杜送韋迢云洞庭無過鴈書¶
䟽莫相忘迢云相憶無南鴈何時有報章杜又云雖無¶
南去鴈看取北來魚郭受&KR0009;杜云春興不知凡幾首杜¶
<pb:KR3j0038_SBCK_016-8b>¶
荅云藥裹關心詩揔廢皆如鐘磬在簴扣之則應往來¶
反復於是乎有餘味矣¶
　　　　稷有天下¶
稷躬稼而有天下泰伯三以天下讓文王一怒而安天¶
下之民皆以子孫之事追言之是時稷始封於邰古公¶
方邑于梁山之下文王才有歧周之地未得云天下也¶
禹未甞躬稼因稷而稱之¶
　　　　一丗人材¶
一丗人材自可給一丗之用苟有以致之無問其取士¶
之門如何也今之議者多以科舉經義詩賦爲言以爲¶
<pb:KR3j0038_SBCK_016-9a>¶
詩賦浮華無根柢不能致實學故其&KR0003;常右經而左賦¶
是不然成周之時下及列國皆官人以丗周之劉單召¶
甘晉之韓趙荀魏齊之髙國陳鮑衞之孫&KR0478;孔石宋之¶
華向皇樂鄭之罕駟國㳺魯之季孟臧展楚之&KR0242;蔿申¶
屈皆丗不乏賢與國終畢漢以經術及察舉魏晉以州¶
郷中正東晉宋齊以門地唐及本朝以進士而參之以¶
任子皆足以盡一時之才則所謂科目特借以爲梯階¶
耳經義詩賦不問可也¶
　　　　王逢原¶
王逢原以學術邢敦夫以文采有盛名於嘉祐元豐間¶
<pb:KR3j0038_SBCK_016-9b>¶
然所爲詩文多怨抑沉憤哀傷涕泣若辛苦憔悴不得¶
其平者故皆不克夀逢原年二十八敦夫才二十天&KR0140;¶
其才而嗇其夀吁可惜哉¶
　　　　吏文可&KR0015;¶
吏文行移只用定本故有絶可&KR0015;者如文官批書印紙¶
雖宮觀嶽廟亦必云不曽請假或巳登科級見官臺省¶
清要必云不曽應舉若試刑法予在西掖時漢州申顯¶
惠侯神頃係宣撫司便冝加封昭應公乞換給制書禮¶
寺看詳謂不依元降指揮於一年限内自陳欲符下漢¶
州告示本神知委予白丞相別令勘當乃得改命淳熈¶
<pb:KR3j0038_SBCK_016-10a>¶
六年予以大禮恩澤改奏一歳兒吏部下饒州必欲保¶
官狀内聲&KR0003;被奏人曽與不曽犯決笞有無翦刺及曽¶
與不曽先經補官因罪犯停廢別行改奏又令供與予¶
係是何服屬父之於子而問何服屬一歳嬰兒而問曽¶
與不曽入仕坐罪豈不大可&KR0015;哉¶
　　　　靖康時事¶
鄧艾伐蜀劉禪旣降又敕姜維使降於鍾㑹將士咸怒¶
抜刀斫石魏圍燕於中山旣乆城中將士皆思出戰至¶
數千人相率請於燕主慕容隆言之尤力爲慕容麟沮¶
之而罷契丹伐晉連年晉拒之每戰必勝其後杜重威¶
<pb:KR3j0038_SBCK_016-10b>¶
隂謀欲降命將士出陳於外士皆踊躍以爲出戰旣令¶
解甲士皆慟哭聲振原野予頃修靖康實録竊痛一時¶
之禍以堂堂大&KR0022;中外之兵數十萬曽不能北向發一¶
矢獲一胡端坐都城束手就斃虎旅雲屯不聞有如蜀¶
燕晉之憤哭者近讀朱新仲詩集有記昔行一篇正叙¶
此時事其中云老种憤死不得戰汝霖疽發何由痊乃¶
知忠義之士丗未甞無之特時運使然耳¶
　　　　并韶¶
梁武帝時有交趾人并韶者冨於詞藻詣選求官而吏¶
部尚書蔡撙以并姓無前賢除廣陽門郎韶恥之遂還¶
<pb:KR3j0038_SBCK_016-11a>¶
郷里謀作亂夫用門地族望爲選舉低昻乃晉宋以來¶
弊法蔡撙賢者也不能免俗何哉¶
　　　　䜟緯之學¶
圖䜟星緯之學豈不或中然要爲誤人聖賢所不道也¶
眭孟覩公孫病已之文勸漢昭帝求索賢人䄠以帝位¶
而不知宣帝實應之孟以此誅孔熈先知宋文帝禍起¶
骨肉江州當出天子故謀立江州刺史彭城王而不知¶
孝武實應之熈先以此誅當塗髙之䜟漢光武以詰公¶
孫述&KR0061;術王浚皆自以姓名或父字應之以取滅亡而¶
其兆爲曹操之魏兩角犢子之䜟周子諒以劾牛仙客¶
<pb:KR3j0038_SBCK_016-11b>¶
李德&KR0073;以議牛僧孺而其兆爲朱温隋煬帝謂李氏當¶
有天下遂誅李金才之族而唐髙祖乃代隋唐太宗知¶
女武將竊國命遂濫五娘子之誅而阿武婆幾易姓武¶
后謂代武者劉劉無強姓殆流人也遂遣六道使悉殺¶
之而劉幽求佐臨淄王平内難韋武二族皆殄滅晉張¶
華郭璞魏崔伯深皆精於天文&KR0114;筮言事如神而不能¶
免於身誅家族況其下者乎¶
　　　　眞假皆妄¶
江山登臨之美泉石賞翫之勝丗間佳境也觀者必曰¶
如&KR0030;故有江山如&KR0030;天開圖盡即江山身在&KR0030;圖中之¶
<pb:KR3j0038_SBCK_016-12a>¶
語至於丹青之妙好事君子嗟歎之不足者則又以逼¶
眞目之如老杜人間又見眞乗黃時危安得眞致此悄¶
然坐我天姥下斯須九重眞龍出憑軒忽若無丹青髙¶
堂見生鶻直訝杉松冷兼疑菱荇香之句是也以眞爲¶
假以假爲眞均之爲妄境耳人生萬事如是何特此耶¶
容齋隨筆卷第十六¶
<pb:KR3j0038_SBCK_016-12b>¶
<pb:KR3j0038_SBCK_016-12b>¶
