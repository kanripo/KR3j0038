# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:36.739857
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 71
#+PROPERTY: FILE SB07n0613-071容齋四筆-卷五.
<pb:KR3j0038_SBCK_071-1a>¶
容齋四筆卷第五(十四則)¶
　　　　土木偶人¶
趙德夫作金石録其跋漢居攝墳壇二刻石云其一上¶
谷府卿墳壇其一祝其卿墳壇曰墳壇者古未有土木¶
像故爲壇以祀之兩漢時皆如此予案戰國䇿所載&KR0171;¶
秦謂孟嘗君曰有土偶人與桃梗相語桃梗曰子西岸¶
之土也挺子以爲人雨下水至則汝殘矣土偶曰子東¶
國之桃梗也刻削子以爲人雨降水至流子而去矣所¶
謂土木爲偶人非像而何漢至寓龍寓車馬皆謂以木¶
爲之象其眞形謂之兩漢未有則不可也¶
<pb:KR3j0038_SBCK_071-1b>¶
　　　　饒州風俗¶
嘉祐中呉孝宗子經者作餘干縣學記云古者江南不¶
能與中土等宋受天命然後七閩二浙與江之西東&KR0227;¶
帶詩書翕然大肆人才之盛遂甲於天下江南旣爲天¶
下甲而饒人喜事又甲於江南蓋饒之爲州壤土肥而¶
飬生之物多其民家冨而户羡蓄百金者不在冨人之¶
列又當寛平無事之際而天性好善爲父兄者以其子¶
與弟不文爲咎爲母妻者以其子與夫不學爲辱其美¶
如此予觀今之饒民所謂家富户羡了非昔時而髙甍¶
巨棟連阡亘陌者又皆數十年來寓公所擅而好善爲¶
<pb:KR3j0038_SBCK_071-2a>¶
學亦不盡如呉記所言故録其語以&KR0009;一歎¶
　　　　禽畜菜茄色不同¶
禽畜菜茄之色所在不同如江浙間豬黒而羊白至江¶
廣吉州以西二者則反是&KR0171;秀間鵝皆白或有一斑&KR0260;¶
者則呼爲鴈鵝頗異而畜之&KR0002;吾郷凡鵝皆鴈也小兒¶
至取浙中白者飼飬以爲湖沼觀美浙西常茄皆皮紫¶
其皮白者爲水茄吾郷常茄皮白而水茄則紫其異如¶
是¶
　　　　伏龍肝¶
本草伏龍肝陶隱居云此竈中對釡月下黃土也以竈¶
<pb:KR3j0038_SBCK_071-2b>¶
有神故呼爲伏龍肝并以迃隱爲名爾雷公云凡使勿¶
悞用竈下土其伏龍肝是十年已來竈額内火氣積自¶
結如赤色石中黃其形皃八稜予嘗見臨安醫官陳輿¶
大夫言當以砌竈時納猪肝一具於土中俟其積乆與¶
土爲一然後用之則稍與名相應比讀後漢書隂識傳¶
云其先隂子方臘曰晨炊而竈神形見注引雜五行書¶
曰冝市買猪肝泥竈令婦孝然則輿之說亦有所本云¶
廣濟曆亦有此說又列作竈忌日云伏龍在不可移作¶
所謂伏龍者竈之神也¶
　　　　勇怯無常¶
<pb:KR3j0038_SBCK_071-3a>¶
民無常勇亦無常怯有氣則實實則勇無氣則虚虚則¶
怯怯勇虚實其由甚微不可不知勇則戰怯則北戰而¶
勝者戰其勇者也戰而北者戰其怯者也怯勇無常儵¶
忽徃來而莫知其方惟聖人獨見其所由然此吕氏春¶
秋决勝篇之語子愛而書之¶
　　　　趙德甫金石録¶
東武趙明誠德甫清憲丞相中子也著金石録三十篇¶
上自三代下訖五季鼎鍾甗鬲槃匜尊爵之欵識豐碑¶
大碣顯人晦士之事蹟見于石刻者皆是正僞謬去取¶
褒貶凡爲卷二千其妻易安李居士平生與之同志趙¶
<pb:KR3j0038_SBCK_071-3b>¶
没後愍悼舊物之不存乃作後序極道遭罹變故本末¶
今龍舒郡庫刻其書而此序不見取比&KR0023;見元藁於王¶
順伯因爲撮述大槩云予以建中辛巳歸趙氏時丞相¶
作吏部侍郎家素貧儉德甫在太學每朔望謁告出質¶
衣取半千錢歩入相國寺市碑文果實歸相對展玩咀¶
嚼後二年從官便有窮盡天下古文竒字之志傳寫未¶
見書買名人書&KR0030;古竒器有持徐熈牡丹圗求錢二十¶
萬留信&KR0043;計無所得捲還之夫婦相向惋悵者數曰及¶
連守兩郡竭俸入以事鈆槧每獲一書即曰勘校裝緝¶
得名&KR0030;彛器亦摩玩舒卷指摘疵病盡一燭爲率故紙¶
<pb:KR3j0038_SBCK_071-4a>¶
扎精緻字畫全整冠於諸家毎飯罷坐歸來堂烹茶指¶
堆積書史言某事在某書某卷第幾葉第幾行以中否¶
勝&KR0018;爲飮茶先後中則舉否大&KR0015;或至茶覆懷中不得¶
飲而起凡書史百家字不刓缺本不誤者輙市之儲作¶
副本靖康丙午德甫守淄川聞虜犯京師盈箱溢篋戀¶
戀悵悵知其必不爲巳物建炎丁未奔太夫人喪南來¶
旣長物不能盡載乃先去書之印本重大者&KR0030;之多幅¶
者器之無欵識者巳又去書之監本者&KR0030;之平常者器¶
之重大者所載尚十五車連艫渡淮江其青州故第所¶
鎻十間屋期以明年具舟載之又化爲煨燼巳酉歳六¶
<pb:KR3j0038_SBCK_071-4b>¶
月德甫駐家池陽獨赴行都自岸上望舟中告別予意¶
甚惡呼曰如傳聞城中緩急柰何遥應曰從衆必不得¶
巳先弃輜重次衣衾次書&KR0125;次卷軸次古器獨宋器者¶
可自&KR0018;抱與身俱存亡勿忘之徑馳馬去秋八月德甫¶
以病不起時六宫徃江西予遣二吏部所存書二萬卷¶
金石刻二千本先徃洪州至冬虜䧟洪遂盡委弃所謂¶
連艫渡江者又散爲雲煙矣獨餘輕小卷軸冩本李杜¶
韓栁集丗說鹽鐡論石刻數十副軸鼎鼐十數及南唐¶
書數篋偶在卧内巋然獨存上江旣不可徃乃之台温¶
之衢之越之杭&KR0009;物於&KR0792;縣庚戌春官軍収叛卒悉取¶
<pb:KR3j0038_SBCK_071-5a>¶
去入故李將軍家巋然者十失五六猶有五七簏挈家¶
寓越城一夕爲盜穴壁&KR0018;五簏去盡爲呉說運使賤價¶
得之僅有不成部帙殘書䇿數種忽閱此書如見故人¶
因憶德甫在東萊靜治堂裝褾&KR0004;就芸籖縹帶束十卷¶
作一帙日校二卷跋一卷此二千卷有題跋者五百二¶
卷耳今手澤如新墓木巳拱乃知有有必有無有聚必¶
有散亦理之常又胡足道所以區區記其終始者亦欲¶
爲後丗好古博雅者之戒云時紹興四年也易安年五¶
十二矣自叙如此予讀其文而悲之爲識於是書¶
　　　　韓文公薦士¶
<pb:KR3j0038_SBCK_071-5b>¶
唐丗科舉之柄顓付之主司仍不糊名又有交朋之厚¶
者爲之&KR0135;謂之通牓故其取人也畏於譏議多公而審¶
亦或脅於權&KR0020;或撓於親故或累於子弟皆常情所不¶
能免者&KR0002;賢者臨之則不然未引試之前其去取髙下¶
固巳定於胷中矣韓文公與祠部陸貟外書云執事與¶
司貢士者相知識彼之所望於執事者至而無間彼之¶
職在乎得人執事之職在乎進賢如得其人而授之所¶
謂兩得矣愈之知者有侯喜侯雲長劉述古韋群玉(摭/言)¶
(作/紓)此四子者可以當首薦而極論期於成而後止可也¶
沈&KR0142;張苰(科記又/作弘)尉遲汾李紳張後餘李翊皆出群之¶
<pb:KR3j0038_SBCK_071-6a>¶
才與之足以収人望而得才實主司廣求焉則以告之¶
可也徃者陸相公司貢士愈時幸在得中所與及第者¶
皆赫然有聲原其所以亦由梁&KR0024;闕肅王郎中礎佐之¶
梁舉八人無有失者其餘則王皆與謀焉陸相於王與¶
梁如此不疑也至今以爲美談此書在集中不注歳月¶
案摭言云正元十八年權德輿主文陸傪貟外通牓韓¶
文公薦十人於傪權公凡三榜共放六人餘不出五年¶
内皆捷以登科記考之正元十八年德輿以中書舎人¶
知舉放進士二十三人尉遲汾侯雲長韋紓沈&KR0142;李翊¶
登第十九年以禮部侍郎放二十人侯喜登第永正元¶
<pb:KR3j0038_SBCK_071-6b>¶
年放二十九人劉述古登第通三牓共七十二人而韓¶
所薦者預其七元和元年崔邠下放李紳二年又放張¶
後餘張弘皆與摭言合陸傪在正元間時名最著韓公¶
敬重之其行難一篇爲傪作也曰陸先生之賢聞於天¶
下是是而非非自越州召拜祠部京師之人日造焉先¶
生曰今之用人也不詳位于朝者吾取某與某而巳在¶
下者多于朝凡吾與者&KR0002;干人又送其刺歙州序曰君¶
出刺歙州朝廷&KR0132;舊之賢都邑游居之良齎咨涕洟咸¶
以爲不當去則傪之以人物爲巳任乆矣其刺歙以十¶
八年二月權公放牓時旣以去國而用其言不替其不¶
<pb:KR3j0038_SBCK_071-7a>¶
&KR0018;公議而采人望蓋與陸宣公同韓公與書時方爲四¶
門博士居百寮底殊不以其薦爲犯分故公作權公碑¶
云典貢士薦士於公者其言可信不以其人布衣不用¶
即不可信雖大官勢人交言一不以綴意又云前後考¶
第進士及庭所䇿試士踊相躡爲宰相逹官其餘布處¶
臺閣外府凡百餘人梁肅及傪皆爲後進領䄂一時龍¶
門惜其位不通顯也豈非汲引善士爲當國者所忌乎¶
韓公又有荅劉正夫書云舉進士者於先進之門何所¶
不徃先進之於後輩苟見其至寧可以不荅其意邪來¶
者則接之舉城士大夫莫不皆然而愈不幸獨有接後¶
<pb:KR3j0038_SBCK_071-7b>¶
進名以是觀之韓之留意人士可見也¶
　　　　王勃文章¶
王勃等四子之文皆精切有本原其用駢儷作記序碑¶
碣蓋一時體格如此而後來頗議之杜詩云王楊盧駱¶
當時體輕薄爲文哂未休爾曹身與名俱滅不廢江河¶
萬古流正謂此耳身名俱滅以責輕薄子江河萬古流¶
指四子也韓公&KR0364;王閣記云江南多游觀之美而&KR0364;王¶
閣獨爲第一及得王所爲序賦記等壯其文辭注謂¶
王勃作游閣序又云中丞命爲記竊喜載名其上詞列¶
三王之次有榮耀焉則韓之所以推勃亦爲不淺矣勃¶
<pb:KR3j0038_SBCK_071-8a>¶
之文今存者二十卷云¶
　　　　吕覽引詩書¶
吕氏春秋有始覽諭大篇引夏書曰天子之德廣運乃¶
神乃武乃文又引商書曰五世之廟可以觀怪萬夫之¶
長可以生謀髙誘注皆曰逸書也廟者&KR0017;神之所在五¶
世乆逺故於其所觀魅物之怪異也予謂吕不韋作書¶
時秦未有詩書之禁何因所引訛謬如此髙誘注文怪¶
異之說一何不典之甚邪又孝行覽亦引商書曰刑三¶
百罪莫重於不孝今安得有此文亦與孝經不合又引¶
周書曰&KR0002;臨深淵&KR0002;履薄氷注云周書周文公所作&KR0057;¶
<pb:KR3j0038_SBCK_071-8b>¶
妄也又以普天之下莫非王土率土之濵莫非王臣爲¶
舜自作詩子惠思我褰裳渉洧子不我思豈無他士爲¶
子産荅叔向之詩不知是時國風雅頌何所定也&KR1108;戚¶
飯牛歌髙誘全引碩䑕三章又爲可&KR0015;¶
　　　　藍田丞壁記¶
韓退之作藍田縣丞㕔壁記桞子厚作武功縣丞㕔壁¶
記二縣皆京兆屬城在唐爲畿甸事體正同而韓文雄¶
拔超峻光前絶後以栁視之殆猶武夫之與美玉也莆¶
田方崧卿得蜀本數處與今文小異其破崖岸而爲文¶
一句繼以丞㕔故有記蜀本無而字考其語脉乃破崖¶
<pb:KR3j0038_SBCK_071-9a>¶
岸爲文丞是句絶文丞者猶言文具備貟而巳語&KR0057;竒¶
崛&KR0002;以丞字屬下句則旣是丞&KR0441;記矣而又云丞㕔故¶
有記雖&KR0004;學爲文者不肯爾也此篇之外不復容後人¶
出手姪孫倬頃丞宣城後生頗有意斯道自作題名記¶
示予予曉之曰他文尚可隨力工拙下筆至如此記豈¶
冝犯不韙哉倬時巳勒石&KR0055;悔之近日亦見有爲之者¶
吾家孫姪多京官調選再轉必爲丞慮其復有効&KR0057;者¶
故書以戒之¶
　　　　錢武肅三改元¶
歐陽公五代史叙列國年譜云聞於故老謂呉越亦嘗¶
<pb:KR3j0038_SBCK_071-9b>¶
稱帝改元而求其事迹不可得頗疑呉越後自諱之及¶
旁采諸國書與呉越徃來者多矣皆無稱帝之事獨得¶
其封落星石爲寳石山制書稱寳正六年辛&KR0407;耳王順¶
伯収碑有臨安府石屋崇化寺尊勝幢云時天寳四年¶
歳次辛未四月某日元帥府府庫使王某又明慶寺白¶
傘蓋陀羅尼幢云呉越國女弟子呉氏十五娘建其發¶
願文序曰十五娘生忝覇朝貴彰國懿天寳五年太歳¶
壬申月日題順伯考其歳年知非唐天寳而辛未乃梁¶
開平五年其五月改乾化壬申乃二年梁以丁&KR0407;篡唐¶
武肅是歳猶用唐天祐次年自建元也錢唐湖廣潤龍¶
<pb:KR3j0038_SBCK_071-10a>¶
王廟碑云錢鏐正明二年丙子正月建新功臣禪院碑¶
封睦州墻下神廟勑皆正明中登聖寺磨崖梁龍德元¶
年歳次辛巳錢鏐建又有龍德三年上宫詩是歳梁亡¶
九里松觀音尊勝幢寶大二年歳次乙酉建衢州司馬¶
墓誌云寶大二年八月殁順伯案乙酉乃唐莊宗同光¶
三年其元年當在甲申蓋自壬申以後用梁紀元至後¶
唐革命復自立正朔也又水月寺幢云寶正元年丙戌¶
十月具位錢鏐建是年爲明宗天成招賢寺幢云丁亥¶
寶正二年又小昭慶金牛碼碯等九幢皆二年至五年¶
所刻貢院前橋柱刻寶正六年歳在辛夘造然則寶大¶
<pb:KR3j0038_SBCK_071-10b>¶
止二年而改寶正寶正盡六年次年壬辰有天竺日觀¶
庵經幢復稱長興三年八月用唐正朔其年三月武肅¶
薨方寢疾語其子元瓘曰子孫善事中國勿以易姓廢¶
事大之禮於是以遺命去國儀用藩鎭法然則有天寶¶
寶大寶正三名歐陽公但知其一耳通鑑亦然自是歷¶
&KR0051;漢周及本朝不復建元今猶有清㤗天福開運㑹同¶
(係契/丹年)乾祐廣順顯德石刻存者三四十種固未嘗稱帝¶
也¶
　　　　黃庭換鵝¶
李太白詩云山隂道士如相見應冩黃庭換白鵝蓋用¶
<pb:KR3j0038_SBCK_071-11a>¶
王逸少事也前賢或議之曰逸少冩道德經道士舉鵝¶
群以贈之元非黃庭以爲太白之誤予謂太白眼髙四¶
海衝口成章必不規規然旋檢閱&KR0051;史看逸少傳然後¶
落筆正使誤以道德爲黃庭於理正自無害議之過矣¶
東坡雪堂旣毀紹興&KR0004;黃州一道士自&KR0162;錢粟再營建¶
士人何頡斯舉作上梁文其一聮云前身化鶴曽陪赤¶
壁之游故事換鵝無復黃庭之字乃用太白詩爲出處¶
可謂竒語案張彦逺法書要録載禇遂良右軍書目正¶
書有黃庭經云注六十行與山隂道士眞蹟故在又武¶
平一徐氏法書記云武后曝太宗時法書六十餘凾有¶
<pb:KR3j0038_SBCK_071-11b>¶
黃庭又徐季海古跡記元宗時大王正書三卷以黃庭¶
爲第一皆不云有道德經則知乃&KR0051;傳誤也¶
　　　　宋桑林¶
左傳宋公享&KR0051;侯於楚丘請以桑林注桑林者殷天子¶
之樂名舞師題以旌夏&KR0051;侯懼而退及著雍疾卜桑林¶
見荀偃士匄欲奔請禱焉荀罃不可予案吕氏春秋云¶
武王勝殷立成湯之後於宋以奉桑林髙誘注曰桑山¶
之林湯所禱也故使奉之淮南子云湯旱以身禱於桑¶
山之林許叔重注曰桑山之林能興雲致&KR0040;故禱之桑¶
林二說不同杜預注左傳不曽引用豈非是時未見其¶
<pb:KR3j0038_SBCK_071-12a>¶
書乎¶
　　　　馮夷姓字¶
張衡思玄賦號馮夷俾清津&KR0006;櫂龍舟以濟予李善注¶
文選引青令傳曰河伯姓馮氏名夷浴於河中而溺死¶
是爲河伯太公金匱曰河伯姓馮名脩裴氏新語謂爲¶
馮夷莊子曰馮夷得之以游大川淮南子曰馮夷服夷¶
石而水仙後漢張衡傳注引聖賢&KR0193;墓記曰馮夷者弘¶
農華隂潼郷隄首里人服八石得水仙爲河伯又龍魚¶
河圖曰河伯姓吕名公子夫人姓馮名夷唐碑有河侯¶
新祠頌秦宗撰文曰河伯姓馮名夷字公子數說不同¶
<pb:KR3j0038_SBCK_071-12b>¶
然皆不經之傳也蓋本於屈原逺遊篇所謂使湘靈鼔¶
瑟&KR0006;令海&KR0002;舞馮夷前此未有用者淮南子原道訓又¶
曰馮夷大丙之御也乗雲車入雲蜺許叔重云皆古之¶
得道能御隂陽者此自別一馮夷也¶
容齋四筆卷第五¶
<pb:KR3j0038_SBCK_071-13a>¶
