# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:29
#+PROPERTY: JUAN 10

<md:KR3j0038_SBCK_010-1a>¶
十(二十/則)¶　　　　宋　洪邁　撰
　　楊彪陳羣¶
魏文帝受禪欲以楊彪為太尉彪辭曰彪備漢三公耄¶
年被病豈可贊惟新之朝乃授光禄大夫相國華歆以¶
形色忤㫖徙為司徒而不進爵帝乆不懌以問尚書令¶
陳羣曰我應天受禪相國及公獨不怡何也羣對曰臣¶
與相國曽臣漢朝心雖恱喜猶義形於色夫曹氏簒漢
<pb:KR3j0038_WYG_010-1b>
忠臣義士之所宜痛心疾首縱力不能討忍復仕其朝¶
為公卿乎歆羣為一世之賢所立不過如是彪遜辭以¶
免禍亦不敢一言及曹氏之所以得蓋自黨錮禍起天<md:KR3j0038_SBCK_010-1b>¶下賢士大夫如李膺范滂之徒屠戮殆盡故所存者如¶
是而已士風不競悲夫章惇蔡京為政欲殄滅元祐善¶
類正士禁錮者三十年以致靖康之禍其不為歆羣者¶
幾希矣¶
　　袁盎温嶠
<pb:KR3j0038_WYG_010-2a>
趙談常害袁盎盎兄子種曰君與鬭廷辱之使其毁不¶
用文帝出談參乗盎前曰天子所與共六尺輿者皆天¶
下豪英陛下柰何與刀鋸餘人載上笑下談談泣下車¶
温嶠將去王敦而懼錢鳳為之姦謀因敦餞别嶠起行¶
酒至鳯擊鳳幘墜作色曰錢鳳何人温太真行酒而敢<md:KR3j0038_SBCK_010-2a>¶不飲及發後鳳入說敦曰嶠於朝廷甚宻未必可信敦¶
曰太真昨醉小加聲色豈得以此便相讒貳由是鳳謀¶
不行二者之智如此
<pb:KR3j0038_WYG_010-2b>
　　日飲亡何¶
漢書爰盎傳南方卑濕君能日飲亡何顔師古注云無¶
何言更無餘事而史記盎傳作日飲毋苛蓋言南方不¶
宜多飲耳今人多用亡何字¶
　　爰盎小人¶
爰盎真小人毎事皆借公言而報私怨初非盡忠一意¶
為君上者也嘗為吕禄舍人故怨周勃文帝禮下勃何<md:KR3j0038_SBCK_010-2b>¶豫盎事乃有非社稷臣之語謂勃不能争吕氏之事適
<pb:KR3j0038_WYG_010-3a>
㑹成功耳致文帝有輕勃心旣免使就國遂有廷尉之¶
難嘗謁丞相申屠嘉嘉弗為禮則之丞相舎折困之為¶
趙談所害故沮止其參乗素不好鼂錯故因呉反事請¶
誅之蓋盎本安陵羣盜宜其忮心忍戾如此死於刺客¶
非不幸也¶
　　唐書判¶
唐銓選擇人之法有四一曰身謂體貌豐偉二曰言言¶
辭辯正三曰書楷法遒美四曰判文理優長凡試判登
<pb:KR3j0038_WYG_010-3b>
科謂之入等甚拙者謂之藍縷選未滿而試文三篇謂<md:KR3j0038_SBCK_010-3a>¶之宏辭試判三條謂之㧞萃中者即授官旣以書為藝¶
故唐人無不工楷法以判為貴故無不習熟而判語必¶
駢儷今所傳龍筋鳯髓判及白樂天集甲乙判是也自¶
朝廷至縣邑莫不皆然非讀書善文不可也宰臣每啓¶
擬一事亦必偶數十語今鄭畋勑語堂判猶存世俗喜¶
道𤨏細遺事參以滑稽目為花判其實乃如此非若今¶
人握筆据案只署一字亦可國初尚有唐餘波乆而革
<pb:KR3j0038_WYG_010-4a>
去之但體貌豐偉用以取人未為至論¶
　　古彞器¶
三代彞器其存至今者人皆寳為竒玩然自春秋以來<md:KR3j0038_SBCK_010-3b>¶固重之矣經傳所記取郜大鼎于宋魯以呉夢壽之鼎¶
賄荀偃晉賜子産莒之二方鼎齊賂晉以紀甗玉磬徐¶
賂齊以甲父之鼎鄭賂晉以襄鐘衛欲以文之舒鼎定¶
之鞶鑑納魯侯樂毅為燕破齊祭器設於寜臺大吕陳¶
於元英故鼎反乎磿室是已
<pb:KR3j0038_WYG_010-4b>
　　玉蘂杜鵑¶
物以希見為&KR0903;不必異種也長安唐昌觀玉蘂乃今瑒¶
花又名米囊黃魯直易為山礬者潤州鶴林寺杜鵑乃¶
今映山紅又名紅躑躅者二花在江東彌山亘野殆與¶
榛莽相似而唐昌所産至於神女下游折花而去以踐<md:KR3j0038_SBCK_010-4a>¶玉峯之期鶴林之花至以為外國僧鉢盂中所移上𤣥¶
命三女下司之已踰百年終歸閬苑是不特土俗罕見¶
雖神仙亦不識也王建宫詞云太儀前日暖房來囑向
<pb:KR3j0038_WYG_010-5a>
昭陽乞藥栽勑賜一窠紅躑躅謝恩未了奏花開其重¶
如此蓋宫禁中亦鮮云¶
　　禮寺失職¶
唐開元中封孔子為文宣王顔子為兖公閔子至子夏¶
為侯羣弟子為伯本朝祥符中進封公為國公侯為郡¶
公伯為侯紹興二十五年太上皇帝御製贊七十¶五首
而有司但具唐爵故宸翰所標皆用開元國邑其<md:KR3j0038_SBCK_010-4b>¶失於
考据如此今當請而正之可也紹興末胡馬飲江¶既而
<pb:KR3j0038_WYG_010-5b>
自斃詔加封馬當采石金山三水府太常寺按籍¶係四
字王當加至六字及降告命至其處廟令以舊告¶來則
已八字矣逐郡為繳囘新命而别易二美名以寵¶之禮
寺之失職類此方完顔亮據淮上予從樞宻行府¶於建
康嘗致禱大江能令虜不得渡者當奏册為帝洎¶事定
朝廷許如約朱丞相漢章曰四瀆當一體獨帝江¶神禮
乎予曰懲勸之道人神一也彼洪河長淮受國家¶祭祀
血食不為不乆當胡騎之來如行枕席唯大江滔¶滔天
<pb:KR3j0038_WYG_010-6a>
險坐遏巨敵之衝使其百萬束手倒戈而退此其<md:KR3j0038_SBCK_010-5a>¶靈徳
隂功於河淮何如自五岳進冊之後今蔣廟陳果¶仁祠
亦稱之江神之帝於是為不忝矣朱公終以為不¶可亦
僅改兩字吁可惜哉¶
　　徐凝詩¶
徐凝以瀑布界破青山之句東坡指為惡詩故不為詩¶
人所稱說予家有凝集觀其餘篇亦自有佳處今漫紀¶
數絶于此漢宫曲云水色簾前流玉霜趙家飛燕侍昭
<pb:KR3j0038_WYG_010-6b>
陽掌中舞罷簫聲絶三十六宫秋夜長憶揚州云蕭娘¶
臉下難勝涙桃葉眉頭易得愁天下三分明月夜二分¶
無頼是揚州相思林云逺客逺游新過嶺每逢芳樹問<md:KR3j0038_SBCK_010-5b>¶芳名長林遍是相思樹爭遣愁人獨自行翫花云一樹¶
棃花春向暮雪枝殘處怨風來明朝漸挍無多去看到¶
黄昏不欲囘将歸江外辭韓侍郎云一生所遇唯元白¶
天下無人重布衣欲别朱門淚先盡白頭游子白身歸¶
皆有情致宜其見知於㣲之樂天也但俗子妄作樂天
<pb:KR3j0038_WYG_010-7a>
詩繆為賞激以起東坡之誚耳¶
　　梅花横參¶
今人梅花詩詞多用參横字蓋出栁子厚龍城録所載¶
趙師雄事然此實妄書或以為劉無言所作也其語云¶
東方已白月落參横且以冬半視之黄昏時參已見至<md:KR3j0038_SBCK_010-6a>¶丁夜則西沒矣安得将旦而横乎秦少游詩月落參横¶
畫角哀暗香消盡令人老承此誤也唯東坡云紛紛初¶
疑月挂樹耿耿獨與參横昏乃為精當老杜有城擁朝
<pb:KR3j0038_WYG_010-7b>
來客天横醉後參之句以全篇攷之蓋初秋所作也¶
　　致仕之失¶
大夫七十而致事謂之得謝美名也漢韋賢薛廣徳䟽¶
廣䟽受或縣安車以示子孫賣黄金以侈君賜為榮多¶
矣至於龔勝鄭𢎞輩亦詔䇿褒表郡縣存問合於三代¶
敬老之義本朝尤重之大臣告老必寵以東宫師傅侍¶
從耆艾若晁迥孫奭李柬之亦然宣和以前蓋未有既<md:KR3j0038_SBCK_010-6b>¶死而方乞致仕者南渡之後故實散亡於是朝奉武翼
<pb:KR3j0038_WYG_010-8a>
郎以上不以内外高卑率為此舉其最甚而無理者雖¶
宰相輔臣考終於位其家發哀即服降㫖聲鍾給賻既¶
已閱日方且為之告廷出命綸書之中不免有親醫藥¶
介夀康之語如秦太師万俟丞相陳魯公沈必先王時¶
亨鄭仲益是已其在外者非易簀屬纊不復有請閒千¶
百人中有一二焉則知與不知駭惜其死子弟游宦逺¶
地往往飲泣不寜謁急奔命故及無事日不敢為之紹¶
興二十九年予為吏部郎因輪對奏言乞令吏部立法
<pb:KR3j0038_WYG_010-8b>
自今日以往當得致仕恩澤之人物故者即以告所在<md:KR3j0038_SBCK_010-7a>¶州州上省部然後夷考其平生非有贓私過惡於式有¶
累者輒官其後人若真能陳義引年或辭榮知止者乞¶
厚其節禮以厲風俗賢於率天下為偽也¶太上覽奏欣
納曰朕記得此事之廢方四十年當如卿¶語既下三省
諸公多以為是而首相湯岐公獨難之其¶議遂寢今不
復可正云¶
　　南班宗室
<pb:KR3j0038_WYG_010-9a>
南班宗室自來只以本官奉朝請自隆興以後始帶宫¶
觀使及提舉今嗣濮王永陽恩平安定王以下皆然非¶
制也<md:KR3j0038_SBCK_010-7b>¶　　省郎稱謂¶
除省郎者初降㫖揮但云除某部郎官蓋以知州資序¶
者當為郎中不及者為員外郎及吏部擬告身細銜則¶
始直書之其兼權者初云權某部郎官洎入銜及文書¶
皆曰權員外郎已是他部郎中則曰權郎中至紹興末
<pb:KR3j0038_WYG_010-9b>
馮方以館職攝吏部欲為異則繋銜曰兼權尚書吏部¶
郎官予嘗叩其說馮曰所被省劄只言權郎官故不敢¶
耳予曰省劄中豈有尚書二字乎馮無以對然訖不肯¶
改自後相承效之至今告命及符牒所書亦云權郎官¶
固已甚野至於尚左侍右之名遂入除目皆小吏不諳<md:KR3j0038_SBCK_010-8a>¶熟故事馴以致然書之記注為不美耳¶
　　水衡都尉二事¶
龔遂為渤海太守宣帝召之議曹王生願從遂不忍逆
<pb:KR3j0038_WYG_010-10a>
及引入宫王生随後呼曰天子即問君何以治渤海宜¶
曰皆聖主之徳非小臣之力也遂受其言上果問以治¶
狀遂對如王生言天子悦其有讓笑曰君安得長者之¶
言而稱之遂曰乃臣議曹教戒臣也上拜遂水衡都尉¶
以王生為丞予謂遂之治郡功効著明宣帝不以為賞¶
而顧恱其佞詞乎宜其起王成膠東之偽也禇先生於¶
史記中又載武帝時召北海太守有文學卒史王先生<md:KR3j0038_SBCK_010-8b>¶自請與太守俱太守入宫王先生曰天子即問君何以
<pb:KR3j0038_WYG_010-10b>
治北海令無盗賊君對曰何哉守曰選擇賢材各任之¶
以其能賞異等罰不肖王先生曰是自譽自伐功不可¶
也願君對言非臣之力盡陛下神靈威武所變化也太¶
守如其言武帝大笑曰安得長者之言而稱之安所受¶
之對曰受之文學卒史於是以太守為水衡都尉王先¶
生為丞二事不應相類如此疑即龔遂而禇誤書也¶
　　程嬰杵臼¶
春秋於魯成公八年書晉殺趙同趙括於十年書晉景
<pb:KR3j0038_WYG_010-11a>
公卒相去二年而史記乃有屠岸賈欲滅趙氏程嬰公<md:KR3j0038_SBCK_010-9a>¶孫杵臼共匿趙孤十五年景公復立趙氏之說以年世¶
考之則自同括死後景公又卒厲公立八年而弑悼公¶
立又五年矣其乖妄如是嬰杵臼之事乃戰國俠士刺¶
客所為春秋時風俗無此也元豐中呉處厚以皇嗣未¶
立上書乞立二人廟訪求其墓優加封爵勑令河東路¶
訪尋遺跡得其冡於絳州太平縣詔封嬰為成信侯杵¶
臼為忠智侯廟食於絳後又以為韓厥存趙追封為公
<pb:KR3j0038_WYG_010-11b>
三人皆以春秋祠於祚徳廟且自晉景公至元豐千六¶
百五十年矣古先聖帝明王之墓尚不可考區區二士¶
豈復有兆域所在乎絳郡以朝命所訪姑指他丘壠為<md:KR3j0038_SBCK_010-9b>¶之詞以塞責耳此事之必不然者也處厚之書進御即¶
除將作丞狃於出位陳言以得寵禄遂有訐蔡新州十¶
詩之事所獲㡬何貽笑無極哀哉¶
　　戰國自取亡¶
秦以關中之地日夜東獵六國百有餘年悉禽滅之雖
<pb:KR3j0038_WYG_010-12a>
云得地利善為兵故百戰百勝以予考之實六國自有¶
以致之也韓燕弱小置不足論彼四國者魏以惠王而¶
衰齊以閔王而衰楚以懐王而衰趙以孝成王而衰皆¶
本於好兵貪地之故魏承文侯武侯之後表裏山河大¶
於三晉諸侯莫能與之爭而惠王數伐韓趙志吞邯鄲<md:KR3j0038_SBCK_010-10a>¶挫敗於齊軍覆子死卒之為秦所困國日以蹙失河西¶
七百里去安邑而都大梁數世不振訖於殄國閔王承¶
威宣之後山東之建國莫強焉而狃於伐宋之利南侵
<pb:KR3j0038_WYG_010-12b>
楚西侵三晉欲并二周為天子遂為燕所屠雖賴田單¶
之力得復亡城子孫沮氣孑孑自保終堕秦計束手為¶
虜懐王貪商於六百里受詐張儀失其名都䘮其甲士¶
不能取償身遭囚辱以死趙以上黨之地代韓受兵利¶
令智昏輕用民死同日坑於長平者過四十萬幾於社¶
稷為墟幸不即亡終以不免此四國之君苟為保境睦¶
鄰畏天自守秦雖強大豈能加我哉<md:KR3j0038_SBCK_010-10b>¶　　臨敵易將
<pb:KR3j0038_WYG_010-13a>
臨敵易將固兵家之所忌然事當審其是非當易而不¶
易亦非也秦以白起易王齕而勝趙以王翦易李信而¶
滅楚魏公子無忌易晉鄙而勝秦將豈不可易乎燕以¶
騎劫易樂毅而敗趙以趙括易亷頗而敗以趙葱易李¶
牧而滅魏使人代信陵君將亦滅將豈可易乎¶
　　司空表聖詩¶
東坡稱司空表聖詩文髙雅有承平之遺風蓋嘗自列¶
其詩之有得於文字之表者二十四韻恨當時不識其
<pb:KR3j0038_WYG_010-13b>
妙又云表聖論其詩以為得味外味如緑樹連村暗黄<md:KR3j0038_SBCK_010-11a>¶花入麥稀此句最善又棋聲花院閉幡影石壇高吾嘗¶
獨入白鶴觀松隂滿地不見一人惟聞棋聲然後知此¶
句之工但恨其寒儉有僧態予讀表聖一鳴集有與李¶
生論詩一書乃正坡公所言者其餘五言句云人家寒¶
食月花影午時天雨㣲吟足思花落夢無憀坡暖冬生¶
笋松凉夏健人川明虹照雨樹密鳥衝人夜短猿悲減¶
風和&KR0846;喜靈馬色經寒慘鵰聲帯晚饑客來當意愜花
<pb:KR3j0038_WYG_010-14a>
發遇歌成七言句云孤嶼池痕春漲滿小欄花韻午晴¶
初五更惆悵廻孤枕猶自殘燈照落花皆可稱也¶
　　漢丞相<md:KR3j0038_SBCK_010-11b>¶漢丞相或終于位或免就國或免為庶人或致仕或以¶
罪死其復召用者但為光禄大夫或特進優游㪚秩未¶
嘗有除他官者也御史大夫則閒為九卿將軍至東漢¶
則大不然始於光武時王梁罷大司空而為中郎將其¶
後三公去位輒復為大夫列卿如崔烈歴司徒太尉之
<pb:KR3j0038_WYG_010-14b>
後乃為城門挍尉其體貌大臣之禮亦衰矣¶
　　冊禮不講¶
唐封拜后妃王公及贈官皆行冊禮文宗大和四年以¶
裴度守司徒平章重事度上表辭冊命其言云臣此官¶
已三度受冊有靦面目從之然則唐世以為常儀辭者<md:KR3j0038_SBCK_010-12a>¶蓋鮮唯國朝以此禮為重自皇后太子之外雖王公之¶
貴率一章乞免即止典禮益以不講良為可惜¶
　容齋隨筆卷十<md:KR3j0038_SBCK_010-12b>¶<md:KR3j0038_SBCK_011-1a>¶
<pb:KR3j0038_WYG_011-1a>
欽定四庫全書
　容齋隨筆卷
