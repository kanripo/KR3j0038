# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:30
#+PROPERTY: JUAN 40


四(十五/則)¶　　　　宋　洪邁　撰
　　三豎子
趙爲秦所圍使平原君求救於楚楚王未肯¶定從毛遂
曰白起小豎子耳興師以與楚戰舉鄢郢燒夷陵辱王
之先人此百世之怨也¶是時起已數立大功且勝於長
平矣人告韓信反漢祖以問諸將皆曰亟發兵坑豎子
耳¶帝黙然唯陳平以爲兵不如楚精諸將用兵不能及
<pb:KR3j0038_WYG_039-1b>
信英布反書聞上召諸將問計又曰¶發兵擊之阬豎子
耳夫白起信布之爲人材能不可揜以此三人爲豎子
是天下無復有¶壯士也毛遂之言秖欲激怒楚王使之
知合從之利害故不得不以起爲懦夫至如高帝¶諸將
不過周勃樊噲之儔韓信因執而歸棲棲然處長安爲
列侯蓋一匹夫也而噲喜其¶過已趨拜送迎言稱臣況
於據有全楚萬乘之地事力强弱安可同日而語英布
固嘗言<md:KR3j0038_SBCK_040-1b>¶諸將獨患淮陰彭越今皆已死餘不足畏則豎
<pb:KR3j0038_WYG_039-2a>
子之對可謂勇而無謀殆與張儀詆蘇秦¶爲反覆之人
相似高帝黙然顧深知其非也至於陳平則不然矣若
乃韓信謂魏將栢直¶爲豎子則誠然栢直庸庸無所知
名漢王亦稱其口尚乳臭眞一豎子也阮籍登廣武歎¶
曰時無英雄使豎子成名蓋歎是時無英雄如昔人者
俗士不達以爲籍譏漢祖雖李太¶白亦有是言失之矣
　　樞宻稱呼¶
樞宻使之名起於唐本以宦者爲之蓋内諸司之貴者
<pb:KR3j0038_WYG_039-2b>
耳五代始以士大夫居其職遂與¶宰相等自此接于本
朝又有副使知院事同知院事簽書同簽¶書之别雖品
秩有高下然均稱爲樞宻明道中王沂公自故相召爲
撿校太師樞宻使李¶文定公爲集賢相以書迎之於國
門稱曰樞宻太師相公予家藏此帖紹興五年<md:KR3j0038_SBCK_040-2a>¶高宗車
駕幸平江過秀州執政從行者四人在前者傳呼宰相
趙忠簡也次呼樞密張魏¶公也時爲知院事次呼參政
沈必先也最後又呼樞密則簽書權朝美云予爲撿詳
<pb:KR3j0038_WYG_039-3a>
時葉¶審言黃繼道爲長貳亦同一稱而二三十年以來
遂有知院同知之目初出於典謁街卒¶之口乆而朝士
亦然名不雅古莫此爲甚
　　從官事體¶
國朝優待侍從故事體名分多與庶僚不同然有處之
合宜及肆意者如任知州申發諸¶司公狀不繫銜與安
撫監司序官徃還用大狀不書年引接用朱衣通判入
都㕔之類皆¶雜著於令式其明載國史者尚可考大中
<pb:KR3j0038_WYG_039-3b>
祥符五年六月詔尚書¶丞郎兩省給諫知州府而本部
郎中員外郎及兩省六品以下官充本路轉運使副者
承¶前例須申報雖職當統攝方委於事權而官有等差
宜明於品級自今知制誥觀察使以<md:KR3j0038_SBCK_040-2b>¶上知州府處所申
轉運司狀並止簽案撿令通判以下具銜供申張詠以
禮部尚書知昇¶州上言臣官忝六曹祠部乃本行司局
而例申公狀似未合宜望自今尚書丞郎知州者¶除申
省外其本行曹局止簽案撿從之紹興中范同以前執
<pb:KR3j0038_WYG_039-4a>
政知太平州官係中大夫不¶帶職申諸司狀繫銜提刑
張絢封還之范竟不改次年轉太中再任始去之劉焞
爲江西¶運判移牒屬郡知通云請聮銜具報邁時以太
中守贑以於式不可乃作公劄同通判簽書¶劉邦翰曾
任權侍郎以朝議大夫集英修撰知饒州趙&KR0008;以承議
郎提㸃刑獄欲居其上¶劉不挍趙又畏人議已於是遇
朝拜國忌日先後行香王十朋自侍御史徙權吏部侍
郎¶不拜除集撰知饒州自處如庶官林大中亦自侍御
<pb:KR3j0038_WYG_039-4b>
史改吏侍不曾供職除直寳文閣知¶贑州全銜猶帶權
知兼勸農事借紫而盡用從官禮數黃渙爲通判入都
㕔爲之不平鄭<md:KR3j0038_SBCK_040-3a>¶汝諧除權侍郎爲東省所繳不得供職
而以祕撰知池州公狀至提刑司不繫銜爲鄧馹¶牒問
唐瑑以司農少卿王佐以中書撿正皆暫兼權户侍及
出知湖饒二州悉用朱衣䨇¶引此數君皆失於討問典
章非故爲尊大也陳居仁以大中集撰知鄂州只用一
朱衣蓋¶在法學士乃雙引人以爲得體邁頃守贑建官
<pb:KR3j0038_WYG_039-5a>
職與居仁等而誤用兩朱殊以自悔又如¶監司見前執
政雖本路並客位下馬伯氏以故相帶觀文學士帥越
提舉宋藻穿㦸門訶¶殿云浙東監司如何不得穿紹興
府門將至㕔事始若勉就客位者主人亟令掖以還¶
　　九朝國史
本朝國史凡三書¶太祖太宗¶眞宗曰三朝仁宗<md:KR3j0038_SBCK_040-3b>¶英宗曰
兩朝神宗¶哲宗徽宗¶欽宗曰四朝雖各自紀事至於諸
志若天文地理五行之類不免煩複元豐中三朝已就
<pb:KR3j0038_WYG_039-5b>
兩朝且成神宗專以付曽鞏使合之鞏奏言五朝舊史¶
皆累世公卿道徳文學朝廷宗工所共凖裁旣已勒成
大典豈宜輒議損益詔不許始謀¶篹定會以憂去不克
成其後神哲各自爲一史紹興初以其是非褒貶皆¶失
實廢不用淳熈乙巳邁承乏修史丙午之冬成書進御
遂請合九朝爲一¶壽皇即以見屬嘗奏云臣所爲區區
有請者蓋以二百年閒典章文物之盛分見三書倉¶卒
討究不相貫屬及累代臣僚名聲相繼當如前史以子
<pb:KR3j0038_WYG_039-6a>
係父之體類聚歸一若夫制作<md:KR3j0038_SBCK_040-4a>¶之事則已經先正名臣
之手是非褒貶皆有据依不容妄加筆削乞以此奏下
之史院¶俾後來史官知所以編纘之意無或輒將成書
擅行刪改¶上曰如有未穩處改削無害邁旣奉詔開院
亦修成三十餘卷矣而有¶永思攢宫之役纔歸即去國
尤袤以高宗皇帝實録爲辤請權罷史院於是遂已¶祥
符中王旦亦曾修撰兩朝史今不傳¶
　　銀牌使者
<pb:KR3j0038_WYG_039-6b>
金國每遣使出外貴者佩金牌次佩銀牌俗¶呼爲金牌
銀牌郎君北人以爲契丹時如此牌上若篆字六七或
云阿骨打花押也殊不¶知此本中國之制五代以來庶
事草創凡乘置奉使於外但給樞密院牒¶國朝太平興
國三年因李飛雄矯乘廐馬詐稱使者欲作亂旣捕誅
之乃詔自今乘驛者<md:KR3j0038_SBCK_040-4b>¶皆給銀牌國史云始復舊制然則
非起於虜也端拱二¶年復詔先是馳驛使臣給篆書銀
牌自今宜罷之復給樞密院牒
<pb:KR3j0038_WYG_039-7a>
　　省錢百陌
用錢爲幣本皆足陌梁武帝時以鐵錢之故¶商賈浸以
姦詐自破嶺以東八十爲百名曰東錢江郢以上七十
爲百名曰西錢京師以¶九十爲百名曰長錢大同元年
詔通用足陌詔下而人不從錢陌益少至于末年遂以
三¶十五爲百唐之盛際純用足錢天祐中以兵亂窘乏
始令以八十五爲百後唐天成又減¶其五漢乾祐中王
章爲三司使復減三皇朝因漢制其輸官者亦用八十
<pb:KR3j0038_WYG_039-7b>
或八十五¶然諸州私用猶有隨俗至於四十八錢太平
興國二年始詔民閒緍錢定以七十七爲百¶自是以來
天下承用公私出納皆然故名省錢但數十年來有所
謂頭子錢每貫五十六<md:KR3j0038_SBCK_040-5a>¶除中都及軍兵俸料外自餘州
縣官民所當得其出者每百纔得七十一錢四分其入
者¶每百爲八十二錢四分元無所謂七十七矣民閒所
用多寡又益不均云¶
　　舊官銜冗贅
<pb:KR3j0038_WYG_039-8a>
國朝官制沿晩唐五代餘習故階銜失之冗¶贅予固已
數書之比得皇祐中李端愿所書雪竇山三大字其左
云鎭潼軍節度觀察留¶後金紫光禄大夫撿校刑部尚
書使持節華州諸軍事華州刺史兼御史大夫上柱國
凡¶四十一字自元豐以後更使名罷文散階撿校官持
節憲銜勲官只云鎭潼軍承宣使六¶字比舊省去三十
五可謂簡要會稽禹廟有唐天復年越王錢鏐所立碑
其全銜九十五¶字尤爲冗也
<pb:KR3j0038_WYG_039-8b>
　　吏胥侮洗文書¶
郡縣胥史揩易簿案鄉司尤甚民已輸租稅朱批於户
下矣有所求不遂復洗去之邑官<md:KR3j0038_SBCK_040-5b>¶不能察而又督理比
其持赤鈔爲證則追逮橫費爲害已深此特小小者耳
臺省亦然予¶除翰林日所被告命後擬云可特授依前
正奉大夫充翰林學士蓋初書黃時全文故官¶告院據
以爲式其制當爾而告身全銜亦云告正奉大夫充翰
林學士予以語吏部蕭照¶鄰尚書曰如此則學士繫銜
<pb:KR3j0038_WYG_039-9a>
在官下於故事有戾今欲書謝表當如何蕭悚然旋遣
部主¶事與告院書吏至乞借元告以去明日持來則已
改正移職居官上但減一充字於行内¶微覺踈其外印
文濃淡了無異其妙至此
　　宣告錯誤¶
士大夫告命閒有錯誤如文官則猶能自言書舖亦不
敢大有邀索獨右列爲可憐而軍¶伍中出身者尤甚予
撿詳宻院諸房日有涇原副都軍頭乞換授而所持宣
<pb:KR3j0038_WYG_039-9b>
内添注副字¶爲房吏所沮都頭者不能自明兩樞宻以
事見付予視所添字與正文一體以白兩樞曰<md:KR3j0038_SBCK_040-6a>¶使訴者
爲姦當妄增品級不應肯以都頭而自降爲副其爲寫
宣房之失無可疑也樞以¶爲然乃爲改正武翼郎李靑
當磨勘尚左驗其文書其始爲大李靑吏以爲罔冒靑
無詞¶以答周茂振權尚書閱其告命十餘通其一告前
云大李靑而告身誤去大字故後者相¶承只云李靑即
日放行遷秩且給公據付之兩人者幾困於吏手幸而
<pb:KR3j0038_WYG_039-10a>
獲直用是以知枉¶鬱不伸者多矣
　　軍中抵名爲官¶
紹興以來兵革務煩軍中將校除官者大帥盡藏其告
命只語以所居官其有事故亡没¶者亦不關申省部除
籍或徑以付他人至或從白身便爲郎大夫者楊和王
爲殿帥罷一¶統領使歸部而申樞宻院云此人元姓名
曰許超只是校尉偶有修武郎李立告使之鼎¶名因得
冒轉續以戰功積累今爲武顯大夫旣已離軍自合依
<pb:KR3j0038_WYG_039-10b>
本姓名及元職位超詣院<md:KR3j0038_SBCK_040-6b>¶訴而不能爲之詞予撿詳兵
房爲言曰一時冒與自是主將之命修武以前固非此
人當¶得若武翼之後皆用軍功使其戰死於陣則性命
須要超承當今但當剋除不應得九官¶而理還其餘資
庶合人情於理爲順兩樞宻甚然予說即奏行之¶
　　禍福有命
秦氏顓國得志益厲刑辟以箝制士大夫一¶言語之過
差一文詞之可議必起大獄竄之嶺海於是惡子之無
<pb:KR3j0038_WYG_039-11a>
俾者恃告訐以進趙超¶然以君子之澤五世而斬責汀
州吳仲寶以夏二子傳流容州張淵道以張和公生日
詩¶幾責柳而幸脫皆是也予教授福州日因訪何大圭
忽問君識天星乎答曰未之學曰豈¶不能認南方中夏
所見列宿乎曰此却粗識一二大圭曰君今夕試仰觀
熒惑何在是時¶正見於南斗之西後月餘再相見時連
旬多隂所謂火曜已至斗魁之東矣大圭曰使此<md:KR3j0038_SBCK_040-7a>¶星入
南斗自有故事予聞其語固已竦然明日來相訪曰吾
<pb:KR3j0038_WYG_039-11b>
曹元不洞曉天文昨晩葉子¶廉見顧言及於此蹙頞云
是名魏星無人能識非熒惑也予曰十二國星只在牛
女之下¶經星不動安得轉移圭曰乾象欲示變何所不
可子廉云後漢建安二十五年亦曾出蓋¶秦正封魏國
公圭意比之曹操予大駭不復敢酬應他日與謝景思
葉晦叔言之且曰使¶邁爲小人告訐之舉有所不能萬
一此段彰露爲之柰何謝葉曰可以言命矣與是人相
識¶便是不幸不如靜以待之時歳在己巳又六年秦亡
<pb:KR3j0038_WYG_039-12a>
予知免禍乃始不恐¶
　　眞宗北征
眞宗親征契丹幸澶淵以成却敵之功是時¶景徳元年
甲辰決此計者宼萊公也然前五歳當咸平二年己亥
契丹宼北邊上自將禦¶之至澶州大名府聞范廷召破
之於莫州北乃還京時張文定公李文靖公爲相不知
何<md:KR3j0038_SBCK_040-7b>¶人贊此決而後來不傳用是以知眞宗非宴安酖毒
而有所畏者故宼公易以¶進言
<pb:KR3j0038_WYG_039-12b>
　　宰相不次補¶
景徳元年七月宰相李沆薨時無他相中書有參知政
事王旦王欽若不次補宼準爲三¶司使眞宗欲相之患
其素剛難獨任乃先以翰林¶侍讀學士畢士安爲參政
纔一月並命士安凖爲相而士安居上旦欽若各遷官
而已凖¶在太宗朝已兩爲執政今士安乃由侍從超用¶
惟辟作福圖任大臣蓋不應循循厯階而升也¶
　　外制之難
<pb:KR3j0038_WYG_039-13a>
中書舍人所承受詞頭自唐至¶本朝皆只就省中起草
付吏逮於告命之成皆未嘗越日故其職爲難其以敏
捷稱者如<md:KR3j0038_SBCK_040-8a>¶韋承慶下筆輒成未嘗起草陸扆初無思慮
揮翰如飛顔蕘草制數十無妨談笑鄭畋動¶無滯思同
僚閣筆劉敞臨出局倚馬一揮九制皆見書於史䇿其
遲鈍窘擾者如陸餘慶¶至晩不能裁一言和㠓閉戸精
思徧討羣籍與夫斵䆫舍人紫微失却張君房之類蓋
以¶必欲速成故也周廣順初中書舍人劉濤責授少府
<pb:KR3j0038_WYG_039-13b>
少監分司西京坐遣男頊代草制詞¶也頊時爲監察御
史亦責復州司户自南渡以來典故散失每除書之下
先以省劄¶授之而續給告以是遷延稽滯段拂居官時
纔還家即掩關謝客畏其趣詞命也先公¶使虜歸除徽
猷閣直學士時劉才邵當制日於漏舍囑之至先公出
知饒州幾將一月¶猶未受告其他倩諉朋舊俾之假手
者多矣故膺此選者不覺其難殊與昔異¶
　　文臣換武使
<pb:KR3j0038_WYG_039-14a>
祖宗之世文臣換授武使皆不越級錢若水<md:KR3j0038_SBCK_040-8b>¶自樞密副
使罷守工部侍郎後除帥并州乃換鄧州觀察使王嗣
宗以中書侍郎李士衡¶以三司使李維以尚書王素以
端明左丞亦皆觀察慶厯初以陜西四帥方禦夏羌欲
優¶其俸賜故韓琦范仲淹王沿龎籍皆以樞宻龍圖直
學士換爲廉車自¶南渡以來始大不然張澄以端明學
士楊倓以敷文學士便爲節度近者趙師夔吳琚以¶待
制而換承宣使不數月閒遇恩即建節鉞師揆師垂以
<pb:KR3j0038_WYG_039-14b>
祕閣修撰換觀察使皆度越彞¶憲誠異恩也¶
　
　
　
　
　
　
　容齋三筆卷四¶
<md:KR3j0038_SBCK_041-1a>¶
<pb:KR3j0038_WYG_040-1a>
欽定四庫全書卷
　容齋三筆卷
