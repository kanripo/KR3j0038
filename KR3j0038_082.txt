# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:37.246773
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 82
#+PROPERTY: FILE SB07n0613-082容齋四筆-卷十六.
<pb:KR3j0038_SBCK_082-1a>¶
容齋四筆卷第十六(十二則)¶
(漢重蘇子卿/漢世待士大夫少恩而獨於蘇子&KR0056;加優寵)¶
(蓋以其奉使持節襃勸忠義也上官安謀反/武子元與之有謀坐死武素與上官桀桑弘)¶
(羊有舊數爲燕王所訟子又在謀中廷尉奏/請逮捕武霍光寢其奏宣帝立録群臣定䇿)¶
(功賜爵關内侯者八人劉德蘇武食邑張晏/曰舊𨵿内侯無邑以武守節外國德宗室俊)¶
(彦故特令食邑帝閔武年老子坐事死問左/右武在匈奴乆豈有子乎武曰前發匈奴時)¶
(胡婦實産一子通國有聲問來願因使者贖/之上許焉通國至上以爲郎又以武弟子爲)¶
(右曹以武著節老臣令朝朔望稱𥙊酒甚優/寵之皇后父帝舅丞相御史將軍皆敬重武)¶
(後圖畫中興輔佐有功德知名者於麒麟閣/凡十一人而武得預武終於典屬國蓋以篤)¶
<pb:KR3j0038_SBCK_082-1b>¶
(老不任公卿之故/能致/先公縶留絶漠十五年)¶
(顯仁皇太后音書蒙/高宗皇帝有蘇武不能過之語而厄於權臣)¶
(歸國僅陞一職立朝不滿三旬訖於竄謫南/荒惡地長子停官追誦漢史可爲痛哭者巳)¶
(又案武本傳云奉使初還拜爲典屬國秩中/二千石昭帝時免武官後以故二千石與計)¶
(謀立宣帝賜爵張安世薦之即時召待詔數/進見復爲典屬國然則豫定䇿時但以故二)¶
(千石耳而霍光傳連名奏昌邑王時直稱典/屬國宣紀封侯亦然恐誤也)¶
(昔賢爲卒伍/三代而上文武不分春秋列國軍將皆命卿)¶
(處則執政出則將兵載於詩書左傳可考也/然此特謂將帥耳乃&KR0002;卒伍之賤雖賢士亦)¶
(爲之不以爲異魯哀公時吳伐魯次于泗上/微虎欲宵攻王舍私屬徒七百人三踊於幕)¶
<pb:KR3j0038_SBCK_082-2a>¶
(庭卒三百人有&KR0002;與焉杜預云卒終也謂於/七百人中終得三百人任行也或謂季孫曰)¶
(不足以害吳而多殺國士不如巳也乃止之/此蓋後世斫營刼寨之𩔖而有&KR0002;亦爲之齊)¶
(伐魯冉求帥左師樊遲爲右季孫曰須也弱/有子曰就用命焉謂雖年少能用命也冉有)¶
(用矛於齊師故能入其軍杜預云言能以義/勇也皆孔門高弟而親卒伍之事後世豈復)¶
(有之/兵家貴於備預)¶
(晉盗盧循據廣州以其黨徐道覆爲始興相/循宼建康以爲前鋒初道覆遣人伐船材於)¶
(南康山至始興賤賣之居人爭市之船材大/積而人不疑至是悉取以裝艦旬日而辨蕭)¶
(衍鎭雍州以齊室必亂密修武備多伐材竹/沉之檀溪積茅如岡阜皆不之用中兵參軍)¶
(吕僧珍覺其意亦私具櫓數百張衍旣起兵/出竹木裝艦葺之以茅事皆立辦諸將爭櫓)¶
<pb:KR3j0038_SBCK_082-2b>¶
(僧珍出先所具者毎船付二張爭者乃息魏/太武南伐盱眙太守沈璞以郡當衝要乃繕)¶
(城浚隍積財榖儲矢石爲城守之備魏攻之/三旬不拔燒攻具退走古人如此者甚多道)¶
(覆雖失所從爲畔換之歸然其事固可稱也/渠陽蠻俗)¶
(靖州之地自熈寧九年收復唐溪洞誠州元/豐四年仍建爲誠州元祐二年廢爲渠陽軍)¶
(又廢爲寨五年復之崇寧二年改爲靖州始/時渠陽縣爲治所後改屬沅州而治永平其)¶
(風俗夐與中州異蠻酋自稱曰官謂其所部/之長曰都幙&KR0022;人稱之曰土官酋官入郭則)¶
(加冠巾餘皆椎䯻能者則以白練布&KR0374;之曽/殺人者謂之能婦人徒跣不識鞋履以銀錫)¶
(或竹爲&KR0107;其長尺有咫通以斑紬布爲之裳/紀歳不以建寅爲首隨所處無常月要約以)¶
(木鐵爲契病不謁醫但殺牛祭&KR0017;率以乃斷/其咽視死所向以卜多至十百頭凡昏姻兄)¶
<pb:KR3j0038_SBCK_082-3a>¶
(死弟繼姑舅之昬他人取之必賄男家否則/爭甚則讎殺男丁受田於酋長不輸租而服)¶
(其役有罪則聽其所裁謂之草斷凡貸易之/逋甲不能償則掠乙以取直謂之準&KR2062;長少)¶
(相犯則少者出物謂之出靣言語相誣則虚/者出物謂之褁口田丁之居峭巖重阜大率)¶
(無十家之聚遇讎殺則立柵布&KR0068;以受之各/有門欵門&KR0323;者猶言伍籍也借牛綵於鄰洞)¶
(者謂之拽門&KR0323;方爭時以首愽首𫉬級一二/則潰去明日復來必相當乃止欲解仇則備)¶
(財物以和謂之陪頭煖心戰之日觀者立其/傍和勸之官雖居其中不敢犯也敗則走謂)¶
(之上坡志在於掠而不在於殺則震以金鼓/而挺其一隅縱之逸謂之/敗者屈而歸之)¶
(掠其財而還其地謂之入地兵器有甲胄標/牌弓弩而刀之鐵尤良弩則傅矢於弦而偏)¶
(架之謂之偏架弩其利侔中土神臂弓雖暑/濕亦可用凡&KR0311;殺雖微𨻶必發雖昔釁必報)¶
<pb:KR3j0038_SBCK_082-3b>¶
(父子兄弟之親不避也子弟爲士人者𨽻於/學讎殺則歸罷則復來荆湖南北路如武岡)¶
(桂陽之屬傜民大略如此/&KR0009;資官)¶
(内侍之職至于幹辦後𫟍則爲出常調流輩/稱之曰𫟍使又進而幹辦龍圖諸閣曰閣長)¶
(其上曰門司曰御藥曰御帶又其上爲省官/謂押班及都知也在法内侍轉至東頭供奉)¶
(官則止&KR0002;幹辦御藥院不許&KR0009;資當遷官則/轉歸吏部司馬公論高居簡云舊制御藥院)¶
(官至内殿崇班以上即須出外今獨留四人/中外以此竊議言之詳矣後乃不然逮其遷)¶
(帶御器械可帶階官然後盡還所&KR0009;之資至/於宣慶諸使遥郡防團觀察其高者爲延福)¶
(宫景福殿承宣使頃在樞密行府有院吏兵/房副承旨董球於紹興三十二年正月尚未)¶
(有正官至四月予接伴人使回球通刺字來/謁巳轉出爲武顯大夫問其何以遽得至此)¶
<pb:KR3j0038_SBCK_082-4a>¶
(曰副承旨比附武顯郎後用賞故爾蓋亦&KR0009;/資也)¶
(親王帶將仕郎/薛氏五代史梁太祖開平元年五月皇第五)¶
(男友雍封賀王及友珪簒位以將仕郎試祕/書省校書郎賀王友雍爲銀青光禄大夫檢)¶
(校工部尚書兼御史大夫以親王而階將仕/郎仍試銜初品雖典章掃地之時恐不應爾)¶
(也/郡縣用隂陽字)¶
(山南爲陽水北爲陽榖梁傳之語也&KR0002;山北/水南則爲隂故郡縣及地名多用之今略叙)¶
(於此山之南者如嵩陽華陽&KR0106;陽衡陽鎭陽/岳陽嶧陽夏陽城陽陵陽岐陽首陽營陽咸)¶
(陽櫟陽宜陽山陽屬河内郡太行在北廣陽/辟陽河陽魯陽&KR0058;陽樅陽零陽巫陽東陽韶)¶
(陽郴陽揭陽弋陽屬汝南郡弋山在西北當/陽青陽黔陽壽陽麻陽雲陽美陽復陽在復)¶
<pb:KR3j0038_SBCK_082-4b>¶
(山之南上曲陽在常山下曲陽在鉅鹿稒陽/在五原原陽在雲中水之北者馮翊之池陽)¶
(頻陽郃陽沈陽扶風之杜陽河東之大陽在/大河之北平陽在平河之陽太原之晉陽汾)¶
(陽及河陽洛陽滎陽偪陽渭陽淮陽汶陽濟/陽襄陽&KR0493;陽漁陽遼陽泗陽伊陽永陽滁陽)¶
(潮陽澧陽灌陽汧陽洮陽沭陽東郡之濮陽/東武陽潁川之潁陽昆陽舞陽汝南之汝陽)¶
(鮦陽細陽灈陽滇陽新陽安陽慱陽成陽南/陽之育陽𣵀陽堵陽蔡陽筑陽&KR0068;陽比陽朝)¶
(陽湖陽紅陽江夏之西陽廬江之㝷陽九江/之曲陽濟隂之句陽沛郡之榖陽扶陽漂陽)¶
(魏郡之繁陽鉅鹿之堂陽清河之清陽𣵠郡/之高陽饒陽范陽勃海之浮陽濟南之般陽)¶
(朝陽㤗山之東平陽東武陽寧陽北海之膠/陽東海之開陽曲陽都陽臨淮之射陽蘭陽)¶
(丹&KR0045;之丹陽陵陽溧陽豫章之鄱陽鄡陽桂/陽之耒陽桂陽湞陽武陵之無陽辰陽酉陽)¶
<pb:KR3j0038_SBCK_082-5a>¶
(零陽零陵之洮陽漢中之旬陽[沔-丏+丐]陽安陽揵/爲之江陽武陽漢陽金城之枝陽天水之略)¶
(陽阿陽安定之涇陽彭陽北地之&KR0378;陽上郡/之定陽鴈門之沃陽劇陽上谷之沮陽漁陽)¶
(之要陽遼西之海陽右北平之夕陽聚陽蒼/梧之封陽趙國之易陽膠東之觀陽長沙之)¶
(益陽巳上皆見漢書地理志其水之下必曰/在某水之陽合山水之稱陽者百有五六十)¶
(至隂字則甚少蓋靣𫝑在背自難立國邑耳/山之北者唯華隂山隂龜隂蒙隂鶉隂雕隂)¶
(襄隂水之南者汾隂蕩隂頴隂汝隂舞隂濟/隂漢隂晉隂蒲隂湘隂漯隂河隂湖隂江隂)¶
(淮隂圜隂僅三十而已&KR0002;樂陽南陽合陽&KR0013;/陽富陽在泰山者昌陽建陽在東海者武陽)¶
(之𩔖尚多有之莫能知其爲山爲水也/杜畿李泌董晉)¶
(漢建安中河東太守王邑被召郡&KR0122;衛固范/先請留之固等外以請邑爲名而内實與并)¶
<pb:KR3j0038_SBCK_082-5b>¶
(州高幹通謀曹操選杜畿爲太守固等使兵/絶陜津數月不得渡畿曰河東有三萬戸非)¶
(皆欲爲亂也吾單車直往出其不意固爲人/多計而無斷必僞受吾吾得居郡一月以計)¶
(縻之足矣遂詭道從郖津度固遂奉之畿謂/固先曰衛范河東之望也吾仰成而巳比數)¶
(十日諸將斬固等首唐正元初陜&KR0593;兵馬使/逹奚抱暉節殺度使張勸代揔軍務邀求旌)¶
(節德宗遣李泌往欲以神䇿軍送之泌請以/單&KR0016;入上加泌觀察使泌出潼關鄜坊歩&KR0016;)¶
(三千布於關外曰奉密詔送公泌寫宣以&KR0077;/之疾驅而前抱暉不使將佐出迎去城十五)¶
(里方出謁泌稱其攝事保城壁之功入城視/事明日召抱暉至宅語之曰吾非愛汝而不)¶
(誅恐自今有危疑之他朝廷所命將帥皆不/能入故匄汝餘生抱暉遂亡命宣武節度使)¶
(李萬榮疾病其子廼爲兵馬使欲爲亂都虞/候鄧惟恭執送京師詔以東都留守董晉爲)¶
<pb:KR3j0038_SBCK_082-6a>¶
(節度使惟恭權軍事自謂當代萬榮不遣人/迎晉晉旣受詔即與傔從十餘人赴鎭不用)¶
(兵衛至鄭州或勸晉且留觀變有自汴州出/者言不可入晉不對遂行惟恭以晉來之速)¶
(不及謀去城十餘里乃帥諸將出迎晉入仍/委以軍政乆之惟恭内不自安潜謀作亂事)¶
(覺晉悉捕斬其黨械惟恭送京師觀此三者/其危至矣杜畿李泌董晉皆以單車入逆城)¶
(從容妥定其智勇過人如此唐史猶譏晉爲/懦弛茍安殆不然也是時朝議以晉柔仁多)¶
(可恐不能集事用汝州刺史陸長源爲行軍/司馬以佐之長源性剛刻多更張舊事晉&KR0004;)¶
(皆許之案成則命且罷由是軍中得安&KR0004;劉/玄佐李萬榮鄧帷恭時士卒驕不能禦乃置)¶
(腹心之士幕於公庭廡下挾弓執劒以備之/時勞賜酒肉晉至之明日悉罷之謂之懦弛)¶
(實爲失當晉在汴三年而薨長源代之即爲/軍士所殺向使晉聽用其言汴亂乆矣又李)¶
<pb:KR3j0038_SBCK_082-6b>¶
(泌傳但云拜陜虢觀察使&KR0271;車道至三門及/殺淮西亡兵於赴鎭事略不書亦失之也)¶
(嚴有翼詆坡公/嚴有翼所著藝𫟍雌黄該洽有識蓋近世愽)¶
(雅之士也然其立說頗務譏詆東坡公予嘗/因論玉川子月蝕詩誚其輕發矣又有八端)¶
(皆近於蚍蜉撼大木招後人攻擊如正誤篇/中摭其用五十本葱爲種薤五十本發丘中)¶
(郎將爲中郎解摸金扁&KR0846;見長桑君使飲上/池之水爲倉公飲上池鄭餘慶烝胡蘆爲盧)¶
(懷謹云如此甚多坡詩所謂抉雲漢分天章/萬斛泉源不擇地而出&KR0002;用葱爲薤用校尉)¶
(爲中&KR0048;用扁&KR0846;爲倉公用餘慶爲懐謹不失/爲名語於理何害公豈一一如學究書生案)¶
(圖索駿規行矩歩者哉四㐫篇中謂坡稱太/史公多見先秦古書四族之誅皆非殊死爲)¶
(無所攷據盧橘篇中謂坡詠枇杷云盧橘是/鄕人爲何所據而言昌陽篇中昌蒲贊以爲)¶
<pb:KR3j0038_SBCK_082-7a>¶
(信陶隱居之言以爲昌陽不曽詳讀本草妄/爲此說苦荼篇中謂周詩記苦茶爲誤用爾)¶
(雅如臯篇中謂不向如臯閑射雉與左傳杜/注不合其誤與江揔暫往如臯路之句同荔)¶
(枝篇中謂四月食荔枝詩愛其體物之工而/坡未嘗到閩中不識眞荔枝是特火山耳此)¶
(數者或是或非固未爲深失然皆不必爾也/最後一篇遂名曰辨坡謂雪詩云飛花又舞)¶
(謫仙簷李太白本言送酒即無雪事水底笙/歌蛙兩部無笙歌字殊不知坡借花詠雪以)¶
(鼓吹爲笙歌正是妙處坐看青丘吞澤芥青/丘巳吞雲夢芥用芥字和韻及以澤芥對溪)¶
(蘋可謂工新乃以爲出處曽不蔕芥非草芥/之芥知白守黒名曰谷正是老子所言又以)¶
(爲老子只云爲天下谷非名曰谷也如此論/文章其意見亦淺矣)¶
(曹馬能收人心/曹操自擊烏桓諸將皆諌旣破敵而還科問)¶
<pb:KR3j0038_SBCK_082-7b>¶
(前諌者衆莫知其故人人皆懼操皆厚賞之/曰孤前行乗危以徼倖雖得之天所佐也顧)¶
(不可以爲常諸君之諌萬安之計是以相賞/後勿難言之魏伐呉三征各獻計詔問尚書)¶
(傅蝦蝦曰希賞徼功先戰而後求勝非全軍/之長䇿也司馬師不從三道擊吳軍大敗朝)¶
(議欲貶出諸將師曰我不聽公休以至於此/此我過也諸將何罪悉宥之弟昭時爲&KR0101;軍)¶
(唯削昭爵雍州刺史陳㤗求敕并州并力討/胡師從之未集而二郡胡以遠役遂驚反師)¶
(又謝朝士曰此我過也非陳雍州之責是以/人皆愧恱討諸葛誕於壽春王基始至圍城)¶
(未合司馬昭敕基歛軍堅壁基累求進討詔/引諸軍轉據北山基守便宜上䟽言&KR0002;遷移)¶
(依險人心揺蕩於𫝑大損書奏報聽及壽春/平昭遺基書曰&KR0004;議者云云求移者甚衆時)¶
(未臨履亦謂宜然將軍深筭利害獨秉固心/上違詔命下拒衆議終於制敵禽賊雖古人)¶
<pb:KR3j0038_SBCK_082-8a>¶
(所述不過是也然東關之敗昭問於衆曰誰/任其咎司馬王儀曰責在元帥昭怒曰司馬)¶
(欲委罪於孤邪引岀斬之此爲謬矣操及師/昭之姦逆固不待言然用兵之際以善推人)¶
(以惡自與并謀兼智其誰不歡然盡心悉力/以爲之用𡊮紹不用田豐之計敗於官渡宜)¶
(悉巳謝之不暇乃曰吾不用豐言卒爲所𥬇/竟殺之失國喪師非不幸也)¶
(取蜀將帥不利/自巴蜀通中國之後凡割據擅命者不過一)¶
(傳再傳而從東方舉兵臨之者雖多以得儁/將帥輙不利至於死貶漢伐公孫述大將岑)¶
(彭來歙遭刺客之禍吳漢幾不免魏伐劉禪/大將鄧艾鍾㑹皆至族誅唐莊宗伐王衍招)¶
(討使魏王繼岌大將郭崇韜康延孝皆死/國朝伐孟昶大將王全斌崔彦進皆不賞而)¶
(受黜十年乃復故官/李嶠楊再思)¶
<pb:KR3j0038_SBCK_082-8b>¶
(李嶠楊再思相唐中宗皆以諛悅保位爲世/所詆然亦有可稱武后時嶠爲給事中來俊)¶
(臣䧟狄仁傑等獄將抵死敕嶠與大理少&KR0056;/張德裕侍御史劉憲覆驗德裕等内知其寃)¶
(不敢異嶠曰知其枉不申是謂見義不爲者/卒與二人列其枉忤后旨出爲潤州司馬然)¶
(仁傑數人竟頼此𫉬脫嶠此舉可謂至難而/資治通鑑不載神龍&KR0004;要官闕執政以次用)¶
(其親韋巨源秉筆當除十人再思得其一試/問餘授皆諸宰相近屬再思喟然曰吾等誠)¶
(負天下巨源曰時當爾耳再思此言自狀其/短觀過知仁亦足稱也)¶
容齋四筆卷第十六(終)¶
<pb:KR3j0038_SBCK_082-9a>¶
