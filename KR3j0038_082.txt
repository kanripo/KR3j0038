# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:36
#+PROPERTY: JUAN 82


十六(十二/則)　　　宋　洪邁　撰
　　漢重蘇子卿
漢世待士大夫少恩而獨於蘇子卿加優寵蓋以其奉
使持節褒勸忠義也上官安謀反武子元與之有謀坐
死武素與上官桀桑𢎞羊有舊數為燕王所訟子又在
謀中廷尉奏請逮捕武霍光寢其奏宣帝立録羣臣定
䇿功賜爵關内侯者八人劉徳蘇武食邑張宴曰舊關
<pb:KR3j0038_WYG_069-1b>
内侯無邑以武守節外國徳宗室俊彦故特令食邑帝
閔武年老子坐事死問左右武在匈奴久豈有子乎武
曰前發匈奴時胡婦實産一子通國有聲問來願因使
者贖之上許焉通國至上以為郎又以武弟子為右曹
以武著節老臣令朝朔望稱祭酒甚優寵之皇后父帝
舅丞相御史將軍皆敬重武後圖畫中興輔佐有功徳
知名者於麒麟閣凡十一人而武得預武終於典屬國
蓋以武老不任公卿之故先公縶留絶漠十五年能致
<pb:KR3j0038_WYG_069-2a>
顯仁皇太后音書蒙高宗皇帝有蘇武不能過之語而
厄於權臣歸國僅陞一職立朝不滿三旬訖於竄謪南
荒惡地長子停官追誦漢史可謂痛哭者已又案武夲
傳云奉使初還拜為典屬國秩中二千石昭帝時免武
官後以故二千石與計謀立宣帝賜爵張安世薦之即
時召待詔數進見復為典屬國然則豫定䇿時但以故
二千石耳而霍光傳連名奏昌邑王時直稱典屬國宣
紀封侯亦然恐誤也
<pb:KR3j0038_WYG_069-2b>
　　昔賢為卒伍
三代而上文武不分春秋列國軍將皆命卿處則執政
出則將兵載於詩書左傳可考也然此特謂將帥耳乃
若卒伍之賤雖賢士亦為之不以為異魯哀公時吳伐
魯次于泗上㣲虎欲宵攻王舍私屬徒七百人三踊於
幕庭卒三百人有若與焉杜預云卒終也謂於七百人
中終得三百人任行也或謂季孫曰不足以害吳而多
殺國士不如己也乃止之此蓋後世斫營劫寨之類而
<pb:KR3j0038_WYG_069-3a>
有若亦為之齊伐魯冉求帥左師樊遲為右季孫曰須
也弱有子曰就用命焉謂雖年少能用命也冉有用矛
於齊師故能入其軍杜預云言能以義勇也皆孔門高
弟而親卒伍之事後世豈復有之
　　兵家貴於備豫
晉盜盧循㨿廣州以其黨徐道覆為始興相循宼建康
以為前鋒初道覆遣人伐船材於南康山至始興賤賣
之居人爭市之船材大積而人不疑至是悉取以裝艦
<pb:KR3j0038_WYG_069-3b>
旬日而辨蕭衍鎮雍州以齊室必亂宻修武備多伐材
竹沉之檀溪積茅如岡阜皆不之用中兵叅軍吕僧珍
覺其意亦私具櫓數百張衍既起兵出竹木裝艦葺之
以茅事皆立辨諸將爭櫓僧珍出先所具者每船付二
張爭者乃息魏太武南伐盱眙太守沈璞以郡當衝要
乃繕城浚隍積財穀儲矢石為城守之備魏攻之三旬
不㧞燒攻具退走古人如此者甚多道覆雖失所從為
畔渙之歸然其事固可稱也
<pb:KR3j0038_WYG_069-4a>
　　渠陽蠻俗
靖州之地自熈寧九年收復唐溪洞城州元豐四年仍
建為誠州元祐二年廢為渠陽軍又廢為寨五年復之
崇寧二年改為靖州始時渠陽縣為治所後改屬沅州
而治永平其風俗夐與中州異蠻酋自稱曰官謂其所
部之長曰都幙邦人稱之曰土官酋官入郭則加冠巾
餘皆椎髻能者則以白練布纒之曾殺人者謂之能婦
人徒跣不識鞋履以銀錫或竹為釵其長尺有咫通以
<pb:KR3j0038_WYG_069-4b>
班紬布為之裳紀嵗不以建寅為首随所處無常月要
約以木鐡為契病不謁醫但殺牛祭鬼率以刀斷其咽
視死所向以卜多至十百頭凡昏姻兄死弟繼姑舅之
昏他人取之必賄男家否則爭甚則讎殺男丁受田於
酋長不輸租而服其役有罪則聽其所裁謂之草斷凡
貸易之逋甲不能償則掠乙以取直謂之準&KR2062;長少相
犯則少者出物謂之出靣言語相誣則虛者出物謂之
裹口田丁之居峭巖重阜大率無十家之聚遇讎殺則
<pb:KR3j0038_WYG_069-5a>
立柵布棘以受之各有門欵門欵者猶言伍籍也借牛
綵於鄰洞者謂之拽門欵方爭時以首博首獲級一二
則潰去明日復來必相當乃止欲解仇則備財物以和
謂之陪頭煖心戰之日觀者立其傍和勸之官雖居其
中不敢犯也敗則走謂之上坡志在於掠而不在於殺
則震以金鼓而挺其一隅縱之逸謂之&KR0146;敗者屈而歸
之掠其財而還其地謂之入地兵噐有甲胄標牌弓弩
而刀之鐡尤良弩則傳矢於弦而偏架之謂之偏架弩
<pb:KR3j0038_WYG_069-5b>
其利侔中土神臂弓雖暑濕亦可用凡仇殺雖㣲隙必
發雖昔釁必報父子兄弟之親不避也子弟為士人者
𨽻於學讎殺則歸罷則復來荆湖南北路如武岡桂陽
之屬猺民大略如此
　　寄資官
内侍之職至于幹辦後苑則為出常調流輩稱之曰苑
使又進而幹辦龍圖諸閣曰閣長其上曰門司曰御藥
曰御帶又其上為省官謂押班及都知也在法内侍轉
<pb:KR3j0038_WYG_069-6a>
至東頭供奉官則止若幹辦御藥院不許寄資當遷官
則轉歸吏部司馬公論高居簡云舊制御藥院官至内
殿崇班以上即湏出外今獨留四人中外以此竊議言
之詳矣後乃不然逮其遷帶御噐械可帶階官然後盡
還所寄之資至於宣政宣慶諸使遥郡防團觀察其高
者為延福宫景福殿承宣使頃在樞密行府有院吏兵
房副承㫖董球於紹興三十二年正月尚未有正官至
四月予接伴人使回球通刺字來謁已轉出為武顯大
<pb:KR3j0038_WYG_069-6b>
夫問其何以遽得至此曰副承㫖比附武顯郎後用賞
故爾蓋亦寄資也
　　親王帶將仕郎
薛氏五代史梁太祖開平元年五月皇第五男友雍封
賀王及友珪篡位以將仕郎試袐書省挍書郎賀王友
雍為銀青光祿大夫撿挍工部尚書兼御史大夫以親
王而階將仕郎仍試衘初品雖典章掃地之時恐不應
爾也
<pb:KR3j0038_WYG_069-7a>
　　郡縣用隂陽字
山南為陽水北為陽穀梁傳之語也若山北水南則為
隂故郡縣及地名多用之今畧叙於此山之南者如嵩
陽華陽恒陽衡陽鎮陽岳陽嶧陽夏陽城陽陵陽岐陽
首陽營陽咸陽櫟陽宜陽山陽(屬河内郡/大行在北)廣陽辟陽河
陽魯陽黎陽樅陽零陽巫陽東陽韶陽郴陽掲陽弋陽
(屬汝南郡弋/山在西北)當陽青陽黔陽壽陽麻陽雲陽美陽復陽
(南陽復/山之陽)上曲陽(屬常/山)下曲陽(屬鉅/鹿)稒陽(屬五/原)原陽(屬雲/中)
<pb:KR3j0038_WYG_069-7b>
水之北者馮翊之池陽頻陽郃陽沈陽扶風之杜陽河
東之大陽(大河/之南)平陽(平河/之陽)大原之晉陽汾陽及河陽洛
陽滎陽偪陽渭陽淮陽汶陽濟陽襄陽&KR0493;陽漁陽遼陽
泗陽伊陽永陽滁陽潮陽灃陽灌陽汧陽洮陽沐陽東
郡之濮陽東武陽潁川之潁陽昆陽舞陽汝南之汝陽
鮦陽紬陽灈陽滇陽新陽安陽博陽成陽南陽之育陽
湼陽堵陽蔡陽筑陽棘陽比陽朝陽湖陽紅陽江夏之
西陽廬江之尋陽九江之曲陽濟隂之句陽(音鉤句/瀆之丘)沛
<pb:KR3j0038_WYG_069-8a>
郡之穀陽扶陽漂陽魏郡之繁陽鉅鹿之堂陽清河之
清陽&KR0240;郡之高陽饒陽范陽勃海之浮陽濟南之般陽
朝陽泰山之東平陽東武陽寧陽北海之膠陽東海之
開陽曲陽都陽臨淮之射陽蘭陽丹陽之丹陽陵陽溧
陽豫章之鄱陽鄡陽桂陽之耒陽桂陽湞陽武陵之無
陽辰陽酉陽零陽零陵之洮陽漢中之旬陽沔陽安陽
犍為之江陽武陽漢陽金城之枝陽天水之畧陽阿陽
安定之涇陽彭陽北地之泥陽上郡之定陽鴈門之沃
<pb:KR3j0038_WYG_069-8b>
陽劇陽上谷之沮陽漁陽之要陽遼西之海陽右北平
之夕陽聚陽蒼梧之封陽趙國之易陽膠東之觀陽長
沙之益陽已上皆見漢書地理志其水之下必曰在某
水之陽合山水之稱陽者百有五六十至隂字則甚少
蓋靣勢在背自難立國邑耳山之北者唯華隂山隂龜
隂蒙隂鶉隂雕隂襄隂水之南者汾隂蕩隂潁隂汝隂
舞隂濟隂漢隂晉隂蒲隂湘隂漯隂河隂湖隂江隂淮
隂圜隂僅三十而已若樂陽南陽合陽被陽富陽(屬泰/山者)
<pb:KR3j0038_WYG_069-9a>
昌陽建陽(屬東/海者)武陽之類尚多有之莫能知其為山為
水也
　　杜畿李泌董晉
漢建安中河東太守王邑被召郡掾衞固范先請留之
固等外以請邑為名而内實與并州高幹通謀曹操選
杜畿為太守固等使兵絶陜津數月不得渡畿曰河東
有三萬户非皆欲為亂也吾單車直往出其不意固為
人多計而無斷必偽受吾吾得居郡一月以計縻之足
<pb:KR3j0038_WYG_069-9b>
矣遂詭道從郖津度固遂奉之畿謂固先曰衞范河東
之望也吾仰成而已比數十日諸將斬固等首唐貞元
初陜虢兵馬使達奚抱暉殺節度使張勸代揔軍務邀
求旌節徳宗遣李泌往欲以神䇿軍送之泌請以單騎
入上加泌觀察使泌出潼闗鄜坊歩騎三千布於闗外
曰奉密詔送公泌寫宣以却之疾驅而前抱暉不使將
佐出迎去城十五里方出謁泌稱其攝事保城壁之功
入城視事明日召抱暉至宅語之曰吾非愛汝而不誅
<pb:KR3j0038_WYG_069-10a>
恐自今有危疑之地朝廷所命將帥皆不能入故匄汝
餘生抱暉遂亡命宣武節度使李萬榮疾病其子迺為
兵馬使欲為亂都虞侯鄧惟㳟執送京師詔以東都留
守董晉為節度使惟恭權軍事自謂當代萬榮不遣人
迎晉晉既受詔即與僕從十餘人赴鎮不用兵衞至鄭
州或勸晉且留觀變有自汴州出者言不可入晉不對
遂行惟恭以晉來之速不及謀去城十餘里乃帥諸將
出迎晉入仍委以軍政久之惟恭内不自安濳謀作亂
<pb:KR3j0038_WYG_069-10b>
事覺晉悉捕斬其黨械惟恭送京師觀此三者其危至
矣杜畿李泌董晉皆以單車入逆城從容妥定其智勇
過人如此唐史猶譏晉為懦弛苟安殆不然也是時朝
議以晉柔仁多可恐不能集事用汝州刺史陸長源為
行軍司馬以佐之長源性剛刻多更張舊事晉初皆許
之案成則命且罷由是軍中得安初劉𤣥佐李萬榮鄧
惟恭時士卒驕不能禦乃置腹心之士幕於公庭廡下
挾弓執劒以備之時勞賜酒肉晉至之明日悉罷之謂
<pb:KR3j0038_WYG_069-11a>
之懦弛實為失當晉在汴三年而薨長源代之即為軍
士所殺向使晉聽用其言汴亂久矣又李泌傳但云拜
陜虢觀察使開車道至三門及殺淮西亡兵於赴鎮事
畧不書亦失之也
　　嚴有翼詆坡公
嚴有翼所著藝苑雌黄該洽有識蓋近世博雅之士也
然其立說頗務譏詆東坡公予嘗因論玉川子月蝕詩
誚其輕發矣又有八端皆近於蚍蜉撼大木招後人攻
<pb:KR3j0038_WYG_069-11b>
擊如正娛篇中摭其用五十夲葱為種薤五十夲發丘
中郎將為挍尉解摸金扁鵲見長桑君使飲上池之水
為倉公飲上池鄭餘慶烝胡蘆為盧懐謹云如此甚多
坡詩所謂抉雲漢分天章萬斛泉源不擇地而出若用
葱為薤用挍尉為中郎用扁鵲為倉公用餘慶為懐謹
不失為名語於理何害公豈一一如學究書生案圖索
駿規行矩歩者哉四㓙篇中謂坡稱大史公多見先秦
古書四族之誅皆非誅死為無所攷據盧橘篇中謂坡
<pb:KR3j0038_WYG_069-12a>
詠枇杷云盧橘是鄉人為何所據而言昌陽篇中昌蒲
贊以為信陶隱居之言以為昌陽不曾詳讀夲草妄為
此說苦荼篇中謂周詩記苦荼為誤用爾雅如臯篇中
謂不向如臯閒射雉與左𫝊杜注不合其誤與江揔暫
往如臯路之句同荔枝篇中謂四月食荔枝詩愛其體
物之工而坡未嘗到閩中不識真荔枝是特火山耳此
數者或是或非固未為深失然皆不必爾也最後一篇
遂名曰辨坡謂雪詩云飛花又舞謪仙簷李太白本言
<pb:KR3j0038_WYG_069-12b>
送酒即無雪事水底笙歌蛙兩部無笙歌字殊不知坡
借花詠雪以鼓吹為笙歌正是妙處坐看青丘吞澤芥
青丘已吞雲夢芥用芥字和韻及以澤芥對溪蘋可謂
工新乃以為出處曾不蔕芥非草芥之芥知白守黒名
曰谷正是老子所言又以為老子只云為天下谷非名
曰谷也如此論文章其意見亦淺矣
　　曹馬能收人心
曹操自擊烏桓諸將皆諌既破敵而還科問前諌者衆
<pb:KR3j0038_WYG_069-13a>
莫知其故人人皆懼操皆厚賞之曰孤前行乘危以徼
倖雖得之天所佐也顧不可以為常諸君之諫萬安之
計是以相賞後勿難言之魏伐吳三征各獻計詔問尚
書傅嘏嘏曰希賞徼功先戰而後求勝非全軍之長䇿
也司馬師不從三道擊吳軍大敗朝議欲貶出諸將師
曰我不聴公休以至於此此我過也諸將何罪悉宥之
弟昭時為監軍唯削昭爵雍州刺史陳泰求敕并州并
力討胡師從之未集而二郡胡以逺役遂驚反師又謝
<pb:KR3j0038_WYG_069-13b>
朝士曰此我過也非陳雍州之責是以人皆愧恱討諸
葛誕於夀春王基始至圍城未合司馬昭敕基斂軍堅
壁基累求進討詔引諸軍轉㨿北山基守便宜上疏言
若遷移依險人心揺蕩於勢大損書奏報聽及夀春平
昭遺基書曰初議者云云求移者甚衆時未臨履亦謂
宜然將軍深筭利害獨秉固心上違詔命下拒衆議終
於制敵擒賊雖古人所述不過是也然東闗之敗昭問
於衆曰誰任其咎司馬王儀曰責在元帥昭怒曰司馬
<pb:KR3j0038_WYG_069-14a>
欲委罪於孤邪引出斬之此為謬矣操及師昭之姦逆
固不待言然用兵之際以善推人以惡自與并謀兼智
其誰不歡然盡心悉力以為之用袁紹不用田豐之計
敗於官渡宜罪已謝之不暇乃曰吾不用豐言卒為所
笑竟殺之其失國喪師非不幸也
　　取蜀將帥不利
自巴蜀通中國之後凡割據擅命者不過一傳再傳而
從東方舉兵臨之者雖多以得儁將帥輒不利至於死
<pb:KR3j0038_WYG_069-14b>
貶漢代公孫述大將岑彭來歙遭刺客之禍吳漢幾不
免魏伐劉禪大將鄧艾鍾㑹皆至族誅唐莊宗伐王衍
招討使魏王繼岌大將郭崇韜康延孝皆死國朝伐孟
昶大將王全斌崔彦進皆不賞而受黜十年乃復故官
　　李嶠楊再思
李嶠楊再思相唐中宗皆以䛕恱保位為世所詆然亦
有可稱武后時嶠為給事中來俊臣䧟狄人傑等獄將
抵死敕嶠與大理少卿張徳裕侍御史劉憲覆驗徳裕
<pb:KR3j0038_WYG_069-15a>
等内知其寃不敢異嶠曰知其枉不申是謂見義不為
者卒與二人列其枉忤后㫖出為潤州司馬然仁傑數
人竟頼此獲脱嶠此舉可謂至難而資治通鑑不載神
龍初要官闕執政以次用其親韋巨源秉筆當除十人
再思得其一試問餘授皆諸宰相近属再思喟然曰吾
等誠負天下巨源曰時當爾耳再思此言自狀其短觀
過知仁亦足稱也
　
<pb:KR3j0038_WYG_069-15b>
　
　
　
　
　
　
　
　容齋四筆卷十六

<pb:KR3j0038_WYG_070-1a>
欽定四庫全書
　容齋五筆目録¶
　　卷一(十九則/)¶
　　　天慶諸節　　　　　虢州兩刺史
　　　狐假虎威　　　　　徐章二先生教人¶
　　　張吕二公文論　　　郎官非時得對
　　　王安石棄地　　　　雙生以前爲兄¶
　　　風俗通　　　　　　俗語有出
<pb:KR3j0038_WYG_070-1b>
　　　昏主棄功臣　　　　問故居¶
　　　唐宰相不歴守令　　張釋之桞渾
　　　人臣震主　　　　　五經秀才¶
　　　陶潜去彭澤　　　　羗戎畏服老將
　　　古人字只一言
　　卷二(十五則/)¶
　　　二叔不咸　　　　　官階服章
　　　月非望而食　　　　慶善橋<md:KR3j0038_SBCK_053-1b>¶
<pb:KR3j0038_WYG_070-2a>
　　　西漢以來加官　　　吕望非熊
　　　唐曹因墓銘　　　　唐史省文之失¶
　　　李德裕論命令　　　漢武唐德宗
　　　諸公論唐肅宗　　　孫馬二公所言¶
　　　元㣲之詩　　　　　諫繚綾戲龍羅
　　　詳正學士
　　卷三(十五則/)¶
　　　人生五計　　　　　瀛莫間二禽
<pb:KR3j0038_WYG_070-2b>
　　　士大夫避父祖諱　　元正父子忠死¶
　　　蕭頴士風節　　　　石尤風
　　　江楓雨菊　　　　　開元宫嬪¶
　　　相里造　　　　　　先公詩詞
　　　州縣名同　　　　　三衙軍制¶
　　　歐陽公勲封贈典　　嘉祐四真
　　　五方老人祝聖夀
　　卷四(九則/)<md:KR3j0038_SBCK_053-2a>¶
<pb:KR3j0038_WYG_070-3a>
　　　作詩㫖意　　　　　平王之孫
　　　毛詩語助　　　　　東坡文章不可學¶
　　　韓文稱名　　　　　棘寺棘卿
　　　晉代遺文　　　　¶　漢武帝田蚡公孫𢎞
　　　近世文物之殊¶
　　卷五(十五則/)¶
　　　庾公之斯　　　　　萬事不可過
　　　致仕官上夀　　　　桃花笑春風
<pb:KR3j0038_WYG_070-3b>
　　　嚴先生祠堂記　　　大言誤國
　　　宗室覃恩免觧　　　唐書載韓桞文¶
　　　冥靈社首鳳　　　　左傳州郡
　　　貧富習常　　　　　唐用宰相¶
　　　史記簡妙處　　　　玉津園喜晴詩¶
　　　虢巨賀蘭
　　卷六(十二則/)<md:KR3j0038_SBCK_053-2b>¶　　　鄱陽七談　　　　　經觧之名
<pb:KR3j0038_WYG_070-4a>
　　　卜筮不敬　　　　　糖霜譜¶
　　　李彦僊守陜　　　　姦雄疾勝已者
　　　俗語放錢　　　　　漢書多叙谷永¶
　　　玉堂殿閣　　　　　漢武帝喜殺人者
　　　知人之難　　　　　舘職遷除¶
　　卷七(十四則/)¶
　　　盛衰不可常　　　　唐賦造語相似
　　　張藴古大寳箴　　　國初文籍
<pb:KR3j0038_WYG_070-4b>
　　　叙西漢郊祀天地　　騫鶱二字義訓
　　　書麴信陵事　　　　貢禹朱暉晩達¶
　　　琵琶行海棠詩　　　東坡不隨人後
　　　元白習制科　　　　門生門下見門生¶
　　　韓蘇杜公叙馬　　　風災霜旱¶
　　卷八(十二則/)<md:KR3j0038_SBCK_053-3a>¶　　　白蘇詩紀年嵗　　　天將富此翁
　　　白公說俸禄　　　　白居易出位
<pb:KR3j0038_WYG_070-5a>
　　　醉翁亭記酒經　　　白公感石
　　　禮部韻略非理　　　唐臣乞贈祖¶
　　　承習用經語誤　　　長慶表章
　　　元白制科　　　　　八種經典¶
　　卷九(十二則/)¶
　　　畏人索報書　　　　不能忘情吟
　　　擒鬼章祝文　　　　歐公送慧勤詩¶
　　　委蛇字之變　　　　東不可名園
<pb:KR3j0038_WYG_070-5b>
　　　一二三與壹貳叄同¶　何恙不已
　　　兩漢用人人元元字¶　韓公潮州表
　　　燕賞逢知己　　　　端午貼子詞
　　卷十(十二則/)<md:KR3j0038_SBCK_053-3b>¶　　　哀公問社　　　　　絶句詩不貫穿
　　　農父田翁詩　　　　衛宣公二子¶
　　　謂端爲疋　　　　　唐人草堂詩句
　　　公穀觧經書日　　　桞應辰押字
<pb:KR3j0038_WYG_070-6a>
　　　唐堯無後　　　　　斯須之敬
　　　丙午丁未　　　　　祖宗命相¶
　
　
　
　
　
　
<pb:KR3j0038_WYG_070-6b>
　
　
　
　
　
　
　
　容齋五筆目録¶
<md:KR3j0038_SBCK_054-1a>¶
<pb:KR3j0038_WYG_071-1a>
欽定四庫¶全書
　<md:KR3j0038_SBCK_055-1a>¶容齋五筆卷一(十九/則)¶　　　　宋　洪邁　撰
　　天慶諸節
大中祥符之世諛佞之臣造爲¶司命天尊下降及天書
等事於是降聖天慶天祺天貺諸節並興始時京師宫
觀每¶節齋醮七日旋减為三日一日後不復講百官朝
謁之禮亦罷今中都未嘗舉行亦無休¶假獨外郡必詣
天慶觀朝拜遂休務至有前後各一日此為敬事司命
<pb:KR3j0038_WYG_071-1b>
過於¶上帝矣其當䆮明甚惜無人能建白者
　　虢州兩刺史¶
唐韓休為虢州刺史虢於東西京為近州乘輿所至常
稅廐芻休請均賦他郡中書令張¶說曰免虢而與它州
此守臣為私惠耳休復執論吏白恐忤宰相意休曰刺
史幸知民之¶弊而不救豈為政哉雖得罪所甘心焉訖
如休請盧把為虢州刺史奏言虢有官豕三千<md:KR3j0038_SBCK_055-1b>¶爲民患
德宗曰徙之沙苑把曰同州亦陛下百姓臣謂食之便
<pb:KR3j0038_WYG_071-2a>
帝曰守虢而憂它州宰相¶才也詔以豕賜貧民遂有意
柄任矣俄召入踰年拜相案兩人皆以虢州守臣言公
家事¶而休見疑於名相把受知於猜主遇合有命信哉¶
　　狐假虎威
諺有狐假虎威之語稚子來叩其義因示以¶戰國策新
序所載戰國䇿云楚宣王問羣臣曰吾聞北方之畏昭
奚恤也果誠何如羣臣¶莫對江乙對曰虎求百獸而食
之得狐狐曰子無敢食我矣天帝使我長百獸今子食
<pb:KR3j0038_WYG_071-2b>
我¶是逆天帝命也子以我為不信吾為子先行子隨我
後觀百獸之見我而敢不走乎虎以¶為然故遂與之行
獸見之皆走虎不知獸畏己而走也以為畏狐也今王
之地方五千里¶帶甲百萬而專屬之昭奚恤故北方之
畏奚恤也其實畏王之甲兵也猶百獸之畏虎也<md:KR3j0038_SBCK_055-2a>¶新序
並同而其後云故人臣而見畏者是見君之威也君不
用則威亡矣俗諺盖本諸此¶
　　徐章二先生教人
<pb:KR3j0038_WYG_071-3a>
徐仲車先生為楚州教授每升堂訓諸生曰¶諸君欲為
君子而勞己之力費己之財如此而不為猶之可也不
勞己之力不費己之財¶何不為君子鄉人賤之父母惡
之如此而不為可也鄉人榮之父母欲之何不為君子
又¶曰言其所善行其所善思其所善如此而不為君子
者未之有也言其不善行其不善思¶其不善如此而不
為小人者未之有也成都冲退處士章詧隠者其學長
於易太元為范¶子功觧述大㫖再復攡詞曰人之所好
<pb:KR3j0038_WYG_071-3b>
而不足者善也所醜而有餘者惡也君子能强其¶所不
足而拂其所有餘則太元之道幾矣此子雲仁義之心
予之於太元述斯而已或者¶苦其思艱其言迂溺其所
以為數而忘其仁義之大是惡足以語道哉二先生之
教人簡<md:KR3j0038_SBCK_055-2b>¶易明白學者或未知之故表出於此
　　張吕二公文論¶
張文潜誨人作文以理為主嘗著論云自六經以下至
于諸子百氏騷人辯士論述大抵¶皆將以為寓理之具
<pb:KR3j0038_WYG_071-4a>
也故學文之端急於明理如知文而不務理求文之工
世未嘗有是¶也夫決水於江淮河海也順道而行滔滔
汨汨日夜不止衝砥柱絶吕梁放於江湖而納¶之海其
舒為淪漣鼓為濤波激之為風飊怒之為雷霆蛟龍魚
鼈噴薄出沒是水之竒變¶也水之初豈若是哉順道而
決之因其所遇而變生焉溝瀆東決而西竭下滿而上
虚日¶夜激之欲見其竒彼其所至者蛙蛭之玩耳江河
淮海之水理達之文也不求竒而竒至¶矣激溝瀆而求
<pb:KR3j0038_WYG_071-4b>
水之竒此無見於理而欲以言語句讀為竒反覆咀嚼
卒亦無有此最文¶之陋也一時學者仰以為至言予作
史采其語著於本傳中又吕南公云士必不得已於<md:KR3j0038_SBCK_055-3a>¶言
則文不可以不工蓋意有餘而文不足則如吃人之辯
訟心未始不虚理未始不直然¶而或屈者無助於辭而
已矣觀書契以來特立之士未有不善於文者士無志
於立言則已¶必有志焉則文何可以卑淺而為之故毅
然盡心思欲與古人並此南公與人書如此予¶亦載之
<pb:KR3j0038_WYG_071-5a>
傳中
　　郎官非時得對¶
唐肅宗在靈武闗東獻俘百將即死有歎者司膳員外
郎李勉過而問之曰被脅而官非¶敢反勉入見帝曰冦
亂之汙半天下其欲澡心自歸無繇如盡殺之是驅以
助賊也帝馳¶騎全宥以一郎吏之㣲而非時得入對雖
唐制不可詳知想兵戈艱難時暫如是耳¶
　　王安石棄地
<pb:KR3j0038_WYG_071-5b>
熈寧七年遼主洪基遣泛使蕭禧來言河東¶地界未決
八年再來必欲以代州天池分水嶺為界詔詢于故相
文彦博富弼韓琦曾公<md:KR3j0038_SBCK_055-3b>¶亮以可與及不可許之狀皆以
為不可王安石當國言曰將欲取之必固與之於是詔
不¶論有無照驗擗撥與之往時界於黄嵬山麓我可以
下瞰其應朔武三州既以嶺與之遼¶遂反瞰忻代凡東
西失地七百里案慶厯中遼求闗南十縣朝廷方以西
夏為慮猶不過¶增嵗幣以塞其欲至於土地尺寸弗與
<pb:KR3j0038_WYG_071-6a>
熈寧之兵力勝於曩時而用蕭禧堅坐都亭之故¶輕弃
疆場設險要害之處安石果於大言其實無辭以卻之
也孫權謂魯肅勸吾借劉𤣥¶德地云帝王之起皆有驅
除闗羽不足忌此子敬内不能辨外為大言耳安石之
語亦然¶
　　雙生以前為兄
續筆已書公羊傳注雙生子事茲讀西京雜¶記得一說
甚詳云霍將軍妻一産二子疑所為兄弟或曰前生為
<pb:KR3j0038_WYG_071-6b>
兄後生為弟今雖俱日¶亦宜以先生為兄或曰居上者
宜為兄居下者宜為弟居下者前生今宜以前生為弟
光<md:KR3j0038_SBCK_055-4a>¶曰昔殷王祖甲一産二子以邜日生嚚以巳日生良
則以嚚為兄以良為弟若以在上者¶為兄嚚亦當為弟
矣許莊公一産二女曰妖曰茂楚大夫唐勒一産二子
一男一女男曰¶正夫女曰瓊華皆以先生為長近代鄭
昌時文長倩並生二男滕公一生二女李黎生一¶男一
女並以前生為長霍氏亦以前生為兄焉此最可證
<pb:KR3j0038_WYG_071-7a>
　　風俗通
應劭風俗通雖東漢末所作然所載亦難盡¶信其叙希
姓者曰合浦太守虎旗上郡太守邸杜河内太守遇冲
北平太守賤瓊東平太¶守到質沐寵北平太守卑躬鴈
門太守宿詳五原太守督&KR0008;汝南太守謁渙九江太守
荆¶修東海太守鄐熈𢎞農太守移良南郡太守為昆酒
泉太守頻暢北海太守處興巴郡太¶守鹿旗涿郡太守
作顯廬江太守貴遷交趾太守賴先外黄令集一洛陽
<pb:KR3j0038_WYG_071-7b>
令諸於單父令<md:KR3j0038_SBCK_055-4b>¶即賣烏傷令昔登山陽令職洪髙唐令
用虯此二十君子皆是郡守縣令惟移良之名曾¶見於
史恐未必然也
　　俗語有出¶
今人意錢賭博皆以四數之謂之攤案廣韻攤字下云
攤蒱四數也竹工謂屋椽上織箔¶曰篖笪廣韻篖字下
云筕篖竹笪也采帛鋪謂剪截之餘曰帵子帵一懽切
注裁餘也挑¶剔燈火之杖曰掭他念切注火杖也李濟
<pb:KR3j0038_WYG_071-8a>
翁資暇集云意錢當云攤鋪疾道之訛其音為¶蒲此說
不然
　　昬主棄功臣¶
燕昭王伐齊取其七十城所存者惟莒即墨田單一旦
悉復之使齊復為齊而㐮王聼幸¶臣九子之譛單幾不
免秦苻堅舉百萬之師伐晉賴謝安却之而孝武帝聼
王國寳之讒¶安不能立於朝廷之上桓温伐慕容暐暐
兵屡挫議欲奔北慕容垂一戰使燕復存乃用<md:KR3j0038_SBCK_055-5a>¶慕容評
<pb:KR3j0038_WYG_071-8b>
之毀垂竄身符氏國隨以亡朱泚據京師德宗播遷奉
天李懐光繼叛李晟孤軍¶堅壁竟平大難而德宗用張
延賞之譛訖罷其兵且百端疑忌至於鞅鞅以死自古
昏主¶不明輕弃功臣如此真可歎也
　　問故居¶
陶淵明問來使詩云爾從山中來早晩發天目我屋南
山下今生幾叢菊薔薇葉已抽秋¶蘭氣當馥歸去來山
中山中酒應熟諸集中皆不載惟晁文元家本有之蓋
<pb:KR3j0038_WYG_071-9a>
天目疑非陶¶居處然李太白云陶令歸去來田家酒應
熟乃用此耳王摩詰詩曰君自故郷來應知故¶郷事來
日綺牕前寒梅著花未杜公送韋郎歸成都云為問南
溪竹抽梢合過墻憶弟云¶故園花自發春日鳥還飛王
介甫云道人北山來問松我東岡舉手指屋脊云今如
許長¶古今詩人懐想故居形之篇詠必以松竹梅菊為
比興諸子句皆是也至於杜公將别巫<md:KR3j0038_SBCK_055-5b>¶峽贈南郷兄瀼
西果園詩云苔竹素所好萍蓬無定居逺遊長兒子幾
<pb:KR3j0038_WYG_071-9b>
地别林廬雜蕋紅¶相對他時錦不如具舟將出峽廵圃
念擕鉏每讀至此未嘗不為之凄然寄題草堂云尚¶念
四小松蔓草易拘纒霜骨不甚長永為隣里憐又一篇
云四松初移時大抵三尺强别¶來忽三載離立如人長
尤可見一時之懷抱也¶
　　唐宰相不歴守令
唐楊綰崔祐甫杜黄裳李藩裴垍皆稱英宰¶然攷其履
歴皆未嘗為刺史守令綰初補太子正字擢右拾遺起
<pb:KR3j0038_WYG_071-10a>
居中書舍人禮吏部侍¶郎國子祭酒太常卿拜相祐甫
初調夀安尉歴藩府判官入為起居中書舍人拜相黄
裳¶初佐朔方府入為侍御史太子賔客太常卿拜相藩
佐東都徐州府入為秘書郎郎中給¶事中拜相垍由美
原尉四遷考功員外郎中書舍人户部侍郎拜相五賢
行業史䇿書之<md:KR3j0038_SBCK_055-6a>¶已詳茲不復論然則後之用人必言踐
揚中外諳熟民情始堪大用殆為隘矣¶
　　張釋之桞渾
<pb:KR3j0038_WYG_071-10b>
漢張釋之為廷尉文帝出行有人驚乗輿馬¶使騎捕之
屬廷尉釋之奏當此人犯蹕罰金上怒釋之日方其時
上使使誅之則已顔師¶古謂言初執獲此人天子即令
誅之其事即畢唐桞渾為相玉工為德宗作𢃄誤毀一
銙¶工私市它玉足之帝識不類怒其欺詔京兆論死渾
曰陛下遽殺之則已若委有司須詳¶讞乃可於法罪當
杖請論如律由是工不死予謂張桞之論可謂善矣然
張云上使使誅¶之則已桞云陛下遽殺之則已無乃啟
<pb:KR3j0038_WYG_071-11a>
人主徑殺人之端乎斯一節未為至當也¶
　　人臣震主
人臣立社稷大功負海宇重望久在君側為¶所敬畏其
究必至於招疑毁漢髙祖有天下韓信之力為多終以
挾不賞之功戴震主之<md:KR3j0038_SBCK_055-6b>¶威至於誅滅霍光擁昭立宣勢
侔人主宣帝謁見髙廟光從驂乗上内嚴憚之若有芒
刺¶在背其家既覆俗傳之曰威震主者不畜霍氏之禍
盟於驂乘周亞夫平定七國景帝怒¶其固争栗太子由
<pb:KR3j0038_WYG_071-11b>
此疏之後目送其出曰此鞅鞅非少主臣也訖以無罪
殺之謝安却符¶堅百萬之衆晉室復存功名既盛險詖
求進之徒多毀短之孝武稍以疎忌又信㑹稽王¶道子
之姦扇至使避位出外終以至亡齊文宣之簒魏皆髙
德政之力德政為相數彊諫¶帝不恱謂左右曰髙德政
恒以精神凌逼人遂殺之并其妻子隋文帝將簒周欲
引髙熲¶入府熲忻然曰願受驅馳縱公事不成亦不辭
滅族及帝受禪用為相二十年朝臣莫與¶為比熲自以
<pb:KR3j0038_WYG_071-12a>
為任寄隆重每懐至公無自疑意積為獨孤皇后漢王
諒等所譛帝欲成其¶罪既罷之後至云自其觧落暝然
忘之如本無髙熲不可以身要君自云第一也迨于煬<md:KR3j0038_SBCK_055-7a>¶帝竟以寃誅郭子儀再造王室以身為天下安危權任
既重功名復大德宗即位自外召¶還朝所領副元帥諸
使悉罷之李晟以孤軍復京城不見信於庸主使之晝
夜泣目為之¶腫卒奪其兵百端疑忌幾於不免李德裕
功烈光明佐武宗中興威名獨重宣宗立奉冊¶太極殿
<pb:KR3j0038_WYG_071-12b>
帝退謂左右曰向行事近我者非太尉邪每顧我毛髪
為之森竪明日罷之終於¶貶死海外若郭崇韜安重誨
皆然也
　　五經秀才¶
唐楊綰為相以進士不鄉舉但試辭賦浮文非取士之
實請置五經秀才科李栖筠賈至¶以綰所言為是然亦
不聞施行也
　　陶潜去彭澤
<pb:KR3j0038_WYG_071-13a>
晉書及南史陶潜傳皆云潜為彭澤令素簡貴不私事
上官郡遣督郵至縣吏白當束帶¶見之潜歎曰吾不能
為五斗米折腰拳拳事郷里小人即日觧印綬去賦歸
去來以遂其<md:KR3j0038_SBCK_055-7b>¶志案陶集載此辭自有序曰余家貧耕植
不足以自給彭澤去家百里故便求之及少日¶眷然有
歸與之情何則質性自然非矯勵所得飢凍雖切違已
交病悵然慷慨深愧平生¶之志猶望一稔當斂裳宵逝
尋程氏妹䘮於武昌情在駿奔自免去職在官八十餘
<pb:KR3j0038_WYG_071-13b>
日觀¶其語意乃以妹䘮而去不縁督郵所謂矯勵違已
之說疑必有所屬不欲盡言之耳詞中¶正喜還家之樂
略不及武昌自可見也
　　羗戎畏服老將¶
漢先零羗犯塞趙充國往擊之羗豪相數責曰語汝亡
反今天子遣趙將軍來年八九十¶矣善為兵今請欲一
閗而死可得邪充國時年七十六訖平之唐代宗時回
紇吐蕃合兵¶入寇郭子儀單騎見回紇復與之和諸酋
<pb:KR3j0038_WYG_071-14a>
長皆大喜曰曏以二巫師從軍巫言此行甚安¶穩不與
唐戰見一大人而還今果然矣郭公是時年七十乃知
羗戎畏服老將如此班超<md:KR3j0038_SBCK_055-8a>¶久在西域思歸故其言云蠻
夷之俗畏壯侮老葢有為而云¶
　　古人字只一言
檀弓云幼名冠字五十以伯仲周道也古之¶人命字一
而已矣初曰子巳而為仲為伯又為叔為季其老而尊
者為甫蓋無以兩言相¶連取義若屈原離騷經名余曰
<pb:KR3j0038_WYG_071-14b>
正則兮字余曰靈均案史記原字平所謂靈均者釋平
之¶義以縁餙詞章耳下至西漢與周相接故一切皆然
除子房子卿子孟子政子孺子長子¶雲子兄子眞子公
子陽子賔子幼之外若仲孺仲卿仲子長卿少卿孺卿
君卿客卿游卿¶翁卿聖卿長君少君穉君游君次君贑
君近君曼君王孫翁孫次公少公孟公游公仲公¶長公
君公少叔翁叔長叔中叔子叔長倩曼倩次倩穉季長
孺仲孺幼孺少孺次孺翁孺¶君孺長翁弱翁仲翁少翁
<pb:KR3j0038_WYG_071-15a>
君房君賔君倩君敖君蘭君長君仲君孟少季少子少
路少游<md:KR3j0038_SBCK_055-8b>¶穉賔穉圭穉游穉君臣先巨君長賔長房翁思
翁子翁仲之類其義只從一訓極為雅馴¶至於婦人曰
少夫君俠政君君力君弟君之阿君單書一字者若陳
勝字渉項籍字羽彭¶越字仲張歐吳廣枚乗字叔楚元
王字交朱雲字游爰盎字絲張釋之字季鄭當時字荘
劉¶德字路眭𢎞字孟迨東漢以下則不盡然¶
　
<pb:KR3j0038_WYG_071-15b>
　
　
　
　
　
　
　
　容齋五筆卷一¶
<md:KR3j0038_SBCK_056-1a>¶
<pb:KR3j0038_WYG_072-1a>
欽定四庫全書
　容齋五筆卷二(十五/則)¶　　　　宋　洪邁　撰
　　二叔不咸
左氏𫝊載富辰之言曰昔周公弔二叔之不¶咸故封建
親戚以藩屛周士大夫多以二叔為管蔡案蔡仲之命
云羣叔流言乃致辟管¶叔于商囚蔡叔降霍叔為庶人
蓋三叔也杜預注以為周公傷夏殷之叔世疏其親戚
以¶致滅亡故廣封其兄弟是以方叙說管蔡郕霍十六
<pb:KR3j0038_WYG_072-1b>
國其義昭然所言親戚者指兄弟耳¶
　　官階服章
唐憲宗時因數赦官多汎階又帝親郊陪祠¶者授三品
五品不計考使府軍吏以軍功借賜朱紫率十八近臣
謝郎官出使多所賜與¶每朝㑹朱紫滿庭而少衣緑者
品服太濫人不以為貴帝亦惡之詔太子少師鄭餘慶
條¶奏懲革淳熈十六年紹熈五年連有覃霈轉官賜服
者衆紹熈元年予自當塗徙㑹稽過<md:KR3j0038_SBCK_056-1b>¶闕遇起居舍人莫
<pb:KR3j0038_WYG_072-2a>
仲謙於漏舍仲謙云比赴景靈行香見朝士百數無一
緑袍者又朝議¶中奉皆直轉行故五品官不勝計頗類
元和也¶
　　月非望而食
厯家論日月食自漢太初以來始定日食不¶在朔則在
晦否則二日然甚少月食則有十四十五十六之差葢
置望参錯也天體有二¶交道曰交初曰交中交初者星
家以為羅㬋交中者計都也隠暗不可見於是為入交
<pb:KR3j0038_WYG_072-2b>
法¶以求之然不過能求朔望耳若餘日入交則書所不
載由漢及唐二十八家暨¶本朝十一厯皆然姑以慶元
丁巳嵗五次月食考之二月望為入交中七月為交初
唯十¶月二十日二十一日連兩夜乃以二更盡月食之
既纔兩刻復明十一月十八夜復如之¶案此三食皆是
交中十月二十夜月在張五度而計都在翼二度次夜
月在張十七度計<md:KR3j0038_SBCK_056-2a>¶都未定相距才四度耳十一月十八
夜月在星五度計都在張十九度相距二十度十二¶月
<pb:KR3j0038_WYG_072-3a>
十七夜五更月在星二度入交陽末卯初四刻交甚食
六分半八刻退交十八夜四更¶月在張六度入交中隂
初至寅四刻交甚食九分邜五刻退交其騐如此予竊
又有疑焉¶太隂一月一周天必兩值交道今年遂至八
食一一如星官厯翁之說仍不拘月望則玉¶川子之詩
不勝作矣當更求其旨趣云頃見太史局官劉孝榮言
月本無光受日為明望¶夜正與日對故一輪光滿或月
行有遲疾先後日光所不照處則為食朔旦之日日月
<pb:KR3j0038_WYG_072-3b>
同¶宫如月在日上掩太陽而過則日光為所遮故為日
食非此二日則無薄蝕之理其説亦¶通
　　慶善橋¶
饒州學非范文正公所建予既書之矣城内慶善橋之
說亦然比因郡人脩橋拆去舊石<md:KR3j0038_SBCK_056-2b>¶見其上鐫云康定庚
辰案范公以景祐乙亥為待制丙子知開封府黜知饒
州後徙潤越¶至庚辰歲乃復職帥長安既去此久矣
　　西漢以來加官
<pb:KR3j0038_WYG_072-4a>
漢書百官表云侍中左右曹諸吏散騎中常侍皆加官
所加或將軍列侯卿大夫將都尉¶給事中亦加官所加
或大夫博士議郎其侍中中常侍得入禁中諸曹受尚
書事諸吏得¶舉法散騎並乘輿車並歩浪反案漢世除
授此等稱謂殆若今之兼職者不甚為顯秩然魏相以
御¶史大夫兼給事中它如劉向以宗正散騎給侍中蘇
武以右曹典屬國揚雄為諸吏光禄¶大夫是也至於金
日磾以降虜為侍中其子賞建諸孫常敞岑明渉湯融
<pb:KR3j0038_WYG_072-4b>
欽皆以左曹諸¶吏侍中故班史賛之曰七世内侍何其
盛也蓋如今時閤門宣賛祗候之類但漢家多用¶士人
武帝所任莊助朱買臣吾&KR0960;夀王東方朔諸人皆天下
選此其所以為人貴重東漢<md:KR3j0038_SBCK_056-3a>¶大略亦然晉宋以來又有
給事黄門侍郎散騎常侍通直散騎常侍散騎侍郎等
皆為兼¶官但視本秩之髙下已而復以將軍為寵齊高
帝以太子詹事何戢領選以戢資重欲加¶常侍禇淵曰
臣與王儉既已左珥若復加戢則八座遂有三貂若帖
<pb:KR3j0038_WYG_072-5a>
以驍游亦為不少乃¶以為吏部尚書加驍騎將軍唐有
撿挍官文武散階憲衘乃此制也¶國朝自眞宗始創學
士直學士待制直閣職名尤為¶仕宦所慕今自觀文殿
大學士至直秘閣㡬四十種不刋之典明白易曉非若
前代之冗¶法云
　　吕望非熊¶
自李瀚蒙求有吕望非熊之句後來据以為用然以史
䇿攷之六韜第一篇文韜曰文王¶將田史編布卜曰田
<pb:KR3j0038_WYG_072-5b>
於渭陽將大得焉非龍非彲(螭/)非虎非羆兆得公侯天
遺汝師文王曰<md:KR3j0038_SBCK_056-3b>¶兆致是乎史編曰編之太祖史疇為禹
占得臯陶兆史記云吕尚窮困年老以漁釣干西¶伯西
伯將出獵卜之曰所獲非龍非彲非虎非羆所獲霸王
之輔後漢崔駰達㫖云漁父¶見兆於元龜注文乃引史
記非龍非彲非熊非羆為證今之史記蓋不然也非熊
出處惟¶此而已
　　唐曹因墓銘
<pb:KR3j0038_WYG_072-6a>
慶元三年信州上饒尉陳莊發土得唐碑乃婦人為夫
所作其文曰君姓曹名因字鄙夫¶世為番陽人祖父皆
仕於唐髙祖之朝惟公三舉不第居家以禮義自守及
卒於長安之¶道朝廷公卿鄉鄰耆舊無不太息惟予獨
不然謂其母曰家有南畆足以飬其親室有遺¶文足以
訓其子肖形天地間範圍隂陽内死生聚散特世態耳
何憂喜之有哉予姓周氏¶公之妻室也歸公八載恩義
有奪故贈之銘曰其生也天其死也天苟達此理哀復
<pb:KR3j0038_WYG_072-6b>
何言<md:KR3j0038_SBCK_056-4a>¶予案唐世上饒本隷饒州其後分為信故曹君為
鄱陽人婦人能文達理如此惜其不𫝊¶故書之以禆圖
志之缺
　　唐史省文之失¶
楊虞卿兄弟怙李宗閔勢為人所奔向當時為之語曰
欲入舉塲先問蘇張蘇張尚可三¶楊殺我而新唐書减
去先字李德裕賜河北三鎮詔曰勿為子孫之謀欲存
輔車之勢新¶書减去欲字遂使兩者意義為不鏗鏘激
<pb:KR3j0038_WYG_072-7a>
越此務省文之失也¶
　　李德裕論命令
李德裕相武宗言從計行韋𢎞質建言宰相¶不可兼治
錢糓德裕奏言管仲明於治國其語曰國之重器莫重
於令令重君尊君尊國¶安治人之本莫要於令故曰虧
令者死益令者死不行令者死留令者死不從令者死
五¶者無赦又曰令在上而論可否在下是主威下繫於
人也大和後風俗寢敝令出於上非<md:KR3j0038_SBCK_056-4b>¶之在下此敝不止
<pb:KR3j0038_WYG_072-7b>
無以治國臣謂制置職業人主之柄非小人所得干𢎞
質賤臣豈得以¶非所宜言妄觸天聽是輕宰相也德裕
大意欲朝廷尊臣下肅而政出宰相故感憤切言¶之予
謂德裕當國它相取充位而已若如所言則一命一令
之出臣下皆不得有言諫官¶御史給事舍人之職廢矣
𢎞質位給事中亦非賤臣宜其一朝去位遂罹抵巇皆
自取之¶也
　　漢武唐德宗
<pb:KR3j0038_WYG_072-8a>
漢張湯事武帝舞文巧詆以輔法所治夷滅者多旋以
罪受誅上惜湯稍進其子安世擢¶為尚書令安世宿衛
忠正肅敬不怠勤勞國家卒為重臣其可大用不疑而
武帝之意乃¶以父湯故耳唐盧把相德宗姦邪險賊為
天下禍以公議不容譴逐致死帝念之不忘擢¶叙其子
元輔至兵部侍郎元輔端静介正能紹其祖奕之忠規
陟之臺省要官宜也而德<md:KR3j0038_SBCK_056-5a>¶宗之意乃以父把故爾且武
帝之世羣臣不幸而誅者如莊助朱買臣吾&KR0960;夀王諸
<pb:KR3j0038_WYG_072-8b>
人及¶考終名臣如汲黯鄭莊董仲舒卜式未嘗恤其孤
德宗輔相之賢如崔祐甫李泌陸䞇皆¶身沒則已而獨
於湯把二人惓惓如此是可歎也¶
　　諸公論唐肅宗
唐肅宗於干戈之際奪父位而代之然尚有¶可諉者曰
欲收復兩京非居尊位不足以制命諸將耳至於上皇
還居興慶惡其與外人¶交通刼徙之西内不復定省竟
以怏怏而終其不孝之惡上通於天是時元次山作中
<pb:KR3j0038_WYG_072-9a>
興¶頌所書天子幸蜀太子即位於靈武直指其事殆與
洪範云武王勝殷殺受之辭同其詞¶曰事有至難宗廟
再安二聖重歡既言重歡則知其不歡多矣杜子美杜
鵑詩我看禽鳥¶情猶觧事杜䳌傷之至矣顔魯公請立
放生池表云一日三朝大明天子之孝問安視膳<md:KR3j0038_SBCK_056-5b>¶不改
家人之禮東坡以為彼知肅宗有愧於是也黄魯直題
磨崖碑尤為深切撫軍監國¶太子事何乃趣取大物為
事有至難天幸耳上皇局脊還京師南内凄凉幾苟活
<pb:KR3j0038_WYG_072-9b>
髙將軍¶去事尤危臣結舂陵二三䇿臣甫杜鵑再拜詩
安知忠臣痛至骨世上但賞瓊琚詞所以¶掲表肅宗之
罪極矣
　　孫馬兩公所言¶
盧照鄰有疾問孫思邈曰髙醫愈疾奈何答曰天有四
時五行寒暑迭居和為雨怒為風¶凝為雪霜張為虹蜺
天常數也人之四支五藏一覺一&KR0304;吐納往來流為榮
衛章為氣色¶發為音聲人常數也陽用其形隂用其精
<pb:KR3j0038_WYG_072-10a>
天人所同也失則烝生熱否生寒結為瘤贅陷¶為癰疽
奔則喘乏竭則焦稿發乎面動乎形天地亦然五緯縮
嬴孛彗飛流其危胗也寒¶暑不時其烝否也石立土踊
是其瘤贅山崩土陷是其癰疽奔風暴雨其喘乏川瀆
竭涸<md:KR3j0038_SBCK_056-6a>¶其焦稿髙醫𨗳以藥石救以砭劑聖人和以至德
輔以人事故體有可愈之疾天有可振¶之災睿宗召司
馬子㣲問其術對曰為道日損損之又損以至於無為
夫心目所知見每¶損之尚不能已况攻異端而增智慮
<pb:KR3j0038_WYG_072-10b>
哉帝曰治身則爾治國若何曰國猶身也故游心於¶淡
合氣於漠與物自然而無私焉而天下治孫公司馬所
言皆至道妙理之所寓治心飬¶性宜無出此者矣
　　元㣲之詩¶
唐書藝文志元稹長慶集一百卷小集十卷而傳於今
者惟閩蜀刻本為六十卷三舘所¶藏獨有小集文惠公
鎮越以其舊治而文集蓋缺乃求而刻之外春遊一篇
云酒户年年¶减山行漸漸難欲終心懶慢轉恐興闌散
<pb:KR3j0038_WYG_072-11a>
鏡水波猶冷稽峰雪尚殘不能辜物色乍可怯¶春寒逺
目傷千里新年思萬端無人知此意閒凭小闌干白樂
天書之題云元相公春游<md:KR3j0038_SBCK_056-6b>¶錢思公藏其真跡穆父守越
時摹刻于蓬萊閣下今不復存集中逸此詩文惠為列
之於¶集外李端民平叔嘗和其韻寄公云東閣經年别
窮愁客路難望塵驚岳峙懐舊各雲散¶茵醉恩逾厚檣
歌興未殘馮唐嗟已老范叔敢言寒玉燭調魁柄陽春
在筆端應憐掃門¶役白首滯江干樂天所書予少時得
<pb:KR3j0038_WYG_072-11b>
其石刻後亦失之¶
　　諫繚綾戲龍羅
李德裕為浙西觀察使穆宗詔索盤絛繚綾¶千匹德裕
奏言立鵞天馬盤絛掬豹文彩恠麗惟乘輿當御今廣
用千匹臣所未諭優詔¶為停崇寧間中使持御札至成
都令轉運使織&KR0231;龍羅二千繡旗¶五百副使何常奏旗
者軍國之用敢不奉詔戲龍羅唯供御服日衣一匹歲
不過三百有¶奇今乃數倍無益也詔奬其言為减四之
<pb:KR3j0038_WYG_072-12a>
三以二事觀之人臣進言於君切而不訐蓋無<md:KR3j0038_SBCK_056-7a>¶有不聽
者何常所論甚與德裕相類云
　　詳正學士¶
唐太宗時命秘書監魏徴冩四部羣書將藏内府置讐
正二十員後又詔虞世南顔師古¶踵領之功不就顯慶
中罷讐正官使散官隨番刋正後詔東臺侍郎趙仁本
等充使撿挍¶置詳正學士以代散官此名甚雅不知何
時罷去然秘省自有挍書郎正字使正名責實¶足矣紹
<pb:KR3j0038_WYG_072-12b>
興中以貴臣提舉秘書省而置編定書籍官二員亦其
類也¶
　
　
　
　
　
　容齋五筆卷二<md:KR3j0038_SBCK_056-7b>¶<md:KR3j0038_SBCK_057-1a>¶
<pb:KR3j0038_WYG_073-1a>
欽定四庫全書
　容齋五筆卷三(十五/則)¶　　　　宋　洪邁　撰
　　人生五計
朱新仲舍人常云人生天地間壽天不齊姑¶以七十為
率十嵗為童兒父母膝下視寒暖燥濕之節調乳哺衣
食之宜以須成立其名¶曰生計二十為丈夫骨强志健
問津名利之塲秣馬厲兵以取我勝如驥子伏櫪意在
千¶里其名曰身計三十至四十日夜注思擇利而行位
<pb:KR3j0038_WYG_073-1b>
欲髙財欲厚門欲大子息欲盛其名¶曰家計五十之年
心怠力疲俯仰世間智術用盡西山之日漸逼過隙之
駒不留當隨縁¶任運息念休心善刀而藏如&KR0345;作繭其
名曰老計六十以往甲子一周夕陽銜山倐爾就¶木内
觀一心要使絲毫無慊其名曰死計朱公每以語人以
身計則喜以家計則大喜以¶老計則不答以死計則大
笑且曰子之計拙也朱既不勝笑者之衆則亦自疑其
計之拙<md:KR3j0038_SBCK_057-1b>¶曰豈皆惡老而諱死耶因為南華長老作大死
<pb:KR3j0038_WYG_073-2a>
庵記遂識其語予之年齡踰七望八當以¶書諸紳云
　　瀛莫間二禽¶
瀛莫二州之境塘濼之上有禽二種其一類鵠色正蒼
而喙長凝立水際不動魚過其下¶則取之終日無魚亦
不易地名曰信天縁其一類鶩奔走水上不閒腐草泥
沙唼唼然必¶盡索乃已無一息少休名曰漫畫信天縁
若無能者乃與漫畫均度一日無飢色而反加¶壯大二
禽皆禀性所賦其不同如此
<pb:KR3j0038_WYG_073-2b>
　　士大夫避父祖諱¶
國朝士大夫除官避父祖名諱蓋有不同不諱嫌名二
名不偏諱在禮固然亦有出於一¶時恩㫖免避或旋為
改更者建隆創業之初侍衛帥慕容彦釗樞宻使吳廷
祚皆拜使相¶而彦釗父名章廷祚父名璋制麻中為改
同中書門下平章事為同二品紹興中沈守約<md:KR3j0038_SBCK_057-2a>¶湯進之
二丞相父皆名舉於是改提舉書局為提領自餘未有
不避者吕希純除著作郎¶以父名公著而辭然富韓公
<pb:KR3j0038_WYG_073-3a>
之父單名言而公以右正言知制誥韓保樞之子忠憲
公億¶孫絳縝皆歴位樞宻未嘗避豈别有説乎
　　元正父子忠死¶
唐安禄山表權臯入幕府臯度禄山且叛以其猜虐不
可諫欲行慮禍及親因獻俘京師¶在道詐死既唅斂而
逸去臯母謂實死慟哭感行路故禄山不之虞歸其母
臯潜奉侍晝¶夜南奔既渡江而禄山反天下聞其名爭
取以為屬甄濟居青巖山諸府五辟詔十至堅¶卧不起
<pb:KR3j0038_WYG_073-3b>
安禄山入朝求濟於𤣥宗授范陽掌書記濟不得已而
起察禄山有反謀不可諫¶因謁歸陽歐血不支舁歸舊
廬祿山反使封刀召之曰即不起斷其首濟引頸待之
使以¶實病告慶緒復使彊輿至東都㑹廣平王平東都
詣軍門上謁肅宗使汗賊官羅拜以媿<md:KR3j0038_SBCK_057-2b>¶其心唐書列二
人於卓行傳襃之至矣有元正者在河南幕府史思明
陷河洛輦父匿山¶中賊以名召之正度事急謂弟曰賊
禄不可飬親彼利吾名難免矣然不汙身而死吾猶¶生
<pb:KR3j0038_WYG_073-4a>
也賊既得誘以髙位瞋目固拒兄弟皆遇害父聞仰藥
死事平詔録伏節十一姓而正¶為冠臯濟之終與正皆
贈秘書少監予謂臯濟得生而正一門皆并命故當時
以為伏節¶之冠而唐史不列之忠義卓行中但附見於
其祖萬頃文藝之末資治通鑑亦不載其事¶使正之名
寂寥不章顯為可恨也白樂天作張諴碑云以左武衛
参軍分司東都屬安禄¶山陷覆洛京以偽職滛刑脅刼
士庶公與同官盧巽潜遁於陸渾山食木實飲泉水者
<pb:KR3j0038_WYG_073-4b>
二¶年訖不為逆命所汙肅宗詔河南搜訪不仕賊庭隠
藏山谷者得六人以應詔公與巽在¶焉由是名節聞於
朝優詔褒美特授宻縣主簿<md:KR3j0038_SBCK_057-3a>¶　　蕭頴士風節
蕭頴士為唐名人後之學者但稱其才華而¶已至以笞
楚童奴為之過予反復考之蓋有風節識量之士也為
集賢挍理宰相李林甫¶欲見之頴士不詣林甫怒其不
下已後召詣史舘又不屈愈見疾至免官更調河南参
<pb:KR3j0038_WYG_073-5a>
軍¶安禄山寵恣穎士隂語桞并曰胡人負寵而驕亂不
久矣東京其先陷乎即託疾去禄山¶反往見河南採訪
使郭納言禦守計納不用歎曰肉食者以兒戲禦劇賊
難矣哉聞封常¶清陳兵東京往觀之不宿而還身走山
南節度使源洧欲退保江陵頴士説曰襄陽乃天¶下喉
襟一日不守則大事去矣公何遽輕土地取天下笑乎
洧乃按甲不出洧卒徃客金¶陵永王璘召之不見劉展
反圍雍&KR0960;副大使李承式遣兵往救大宴賔客陳女樂
<pb:KR3j0038_WYG_073-5b>
頴士曰¶天子暴露豈臣下盡歡時邪夫投兵不測乃使
觀聽華麗誰致其死哉弗納頴士之言論<md:KR3j0038_SBCK_057-3b>¶操持如此今
所稱之者淺矣李太白天下士也特以墮永王亂中為
終身累頴士永王召¶而不見則過之焉
　　石尤風¶
石尤風不知其義意其為打頭逆風也唐人詩好用之
陳子昂入峽苦風云故郷今日友¶歡㑹坐應同寧知巴
峽路辛苦石尤風戴叔倫送裴明州云瀟水連湘水千
<pb:KR3j0038_WYG_073-6a>
波萬浪中知¶君未得去慙愧石尤風司空文明留盧秦
卿云知有前期在難分此夜中無將故人酒不¶及石尤
風計南朝篇詠必多用之未暇憶也
　　江楓雨菊¶
作詩要有來處則為淵源宗派然字字執泥又為拘澁
予於此學無自得之見少年時尤¶失之琱琢記一聮初
云雨深荒病菊江冷落愁楓後以其太險改為雨深人
病菊江冷客¶愁楓比前句㣲有藴藉蓋取崔信明楓落
<pb:KR3j0038_WYG_073-6b>
吳江冷杜老雨荒深院菊南菊再逢人卧病嚴<md:KR3j0038_SBCK_057-4a>¶武江頭
赤葉楓愁客合而用之乃如補衲衣裳殊為可笑聊書
之以示兒輩云¶
　　開元宫嬪
自漢以來帝王妃妾之多唯漢靈帝吳歸命¶侯晉武帝
宋蒼梧王齊東昏陳後主晉武至於萬人唐世明皇為
盛白樂天長恨歌云後¶宫佳麗三千人杜子美劎器行
云先帝侍女八千人蓋言其多也新唐史所叙謂開元
<pb:KR3j0038_WYG_073-7a>
天¶寳中宫嬪大率至四萬嘻其甚矣隋大業離宫徧天
下所在皆置宫女故裴寂為晉陽宫¶監以私侍髙祖及
髙祖義師經過處悉罷之其多可想¶
　　相里造
唐内侍監魚朝㤙怙貴誕肆凡詔㑹羣臣計¶事折愧坐
人出其上雖宰相元載辯彊亦拱黙唯禮部郎中相里
造殿中侍御史李衎酬¶詰往返未始降屈朝㤙不懌黜
衎以動造又謀將易執政以震朝廷乃㑹百官都堂且
<pb:KR3j0038_WYG_073-7b>
言<md:KR3j0038_SBCK_057-4b>¶今水旱不時屯軍饋運困竭天子卧不安席宰相何
以輔之不退避賢路尚何賴乎宰相¶俛首坐皆失色造
徙坐從之因曰隂陽不和五糓踊貴皆軍容事宰相何
與哉且軍帑不¶散故天降之沴今京師無事六軍可相
權鎮又屯十萬饋糧所以不足百司無稍食軍容¶為之
宰相行文書而已何所歸罪朝恩拂衣去曰南衙朋黨
且害我此叚載於唐史宦者¶𫝊中不能記相里造之本
末予謂造當閹侍威權震主生殺在手之時以區區一
<pb:KR3j0038_WYG_073-8a>
郎吏而¶抗身與為敵後來名人議論及叙列忠言鯁詞
未見有稱述之者通鑑亦不書聊記於此¶以章潜德同
時劉給事争幸河中亦然
　　先公詩詞¶
先忠宣公好讀書北困松漠十五年南謫嶺表九年重
之以風滛末疾而繙閲書䇿早暮¶不置尤熟於杜詩初
歸國到闕命邁作謝賜物一劄子竄定兩句云已為死
别偶遂生還謂<md:KR3j0038_SBCK_057-5a>¶邁曰此雖不必泥出處然有所本更佳
<pb:KR3j0038_WYG_073-8b>
東坡海外表云子孫慟哭於江邊已為死别杜老羗¶村
詩云世亂遭飄蕩生還偶然遂正用其語在郷邦日招
兩使者㑹集出所將¶宣和殿書畫舊物示之提刑洪慶
善作詩曰願公十襲勿浪出六丁取將飛辟歴辟歴二¶
字如古文不從雨公和之曰萬里懷歸為公出往事宣
和空歴歴邁請其意曰亦出杜詩歴¶歴開元事分明在
目前也紹興丁巳所在始歌江梅引詞不知為誰人所
作己未庚申年¶北庭亦傳之至于壬戌公在燕赴張揔
<pb:KR3j0038_WYG_073-9a>
侍御家宴侍妾歌之感其念此情家萬里之句愴¶然曰
此詞殆為我作既歸不寐遂用韻賦四闋時在囚拘中
無書可撿但有初學記韓杜¶蘇白樂天集所引用句語
一一有來處北方不識梅花士人罕有知梅事者故皆
注所出¶其一憶江梅云天涯除館憶江梅幾枝開使南
來還帶餘杭春信到燕臺准擬寒英聊慰<md:KR3j0038_SBCK_057-5b>¶逺隔山水應
銷落赴愬誰空凭遐想笑摘蘂斷回腸思故里漫彈緑
綺引三弄不覺魂飛¶更聽胡笳哀怨淚沾衣亂揷繁華
<pb:KR3j0038_WYG_073-9b>
須異日待孤諷怕東風一夜吹元注引杜公忽憶兩京¶
梅發時胡笳在樓上哀怨不堪聽安得健歩移逺梅亂
揷繁華向晴昊樂天憶杭州梅花¶三年閒悶在餘杭曾
為梅花醉幾塲車駕時在臨安栁子厚欲為萬里贈杳
杳山水隔寒¶英坐銷落何用慰逺客江揔桃李佳人欲
相照摘蘂牽花來並笑髙適遥憐故人思故郷¶梅花滿
枝空斷腸盧仝含愁更奏緑綺琴相思一夜梅花發劉
方平晩歲芳梅樹繁華四¶靣同東風吹漸落一夜幾枝
<pb:KR3j0038_WYG_073-10a>
空東坡忽見早梅花不飲但孤諷一夜東風吹石裂半
隨飛¶雪度闗山其二訪寒梅云春還消息訪寒梅賞初
開梦吟來映雪衘霜清絶繞風臺可怕¶長洲桃李妬度
香逺驚愁眼欲媚誰曽動詩興笑冷蘂效少陵慙下里
萬株連綺歎金谷<md:KR3j0038_SBCK_057-6a>¶人墜鶯飛引領羅浮翠羽幻青衣月
下花神言極麗且同醉休先愁玉笛吹注引李太白¶聞
道春還未相識走傍寒梅訪消息緑珠樓下梅花滿今
日曽無一枝在江揔金谷萬株¶連綺甍梅花隠處藏嬌
<pb:KR3j0038_WYG_073-10b>
鶯何遜衘霜當路發映雪擬寒開枝横却月觀花繞凌
風臺杜公¶東閣官梅動詩興還如何遜在揚州未將梅
蘂驚愁眼要取楸花媚逺天廵簷索共梅花¶笑冷蘂疎
枝半不禁樂天賞自初開直至落莫怕長洲桃李妬明
年好為使君開王昌齡¶梦中作梅花詩梁簡文賦香隨
風而逺度及趙師雄羅浮見美人在梅花下有翠羽啾
嘈¶相顧詩云學粧欲待問花神崔櫓初開已入雕梁畫
未落先愁玉笛吹其三憐落梅云重¶閨佳麗最憐梅牖
<pb:KR3j0038_WYG_073-11a>
春開學粧來争粉翻光何遽落梳臺笑坐雕鞍歌古曲
催玉柱金巵滿¶勸阿誰貪為結子藏暗蘂斂蛾眉隔千
里舊時羅綺已零散沈謝雙飛不見嬌姿眞悔著<md:KR3j0038_SBCK_057-6b>¶單衣
若作和羮休訝晩墮煙雨任春風片片吹注引梁簡文
賦重閨佳麗貎婉心嫺憐早¶花之驚節訝春光之遣寒
顧影丹墀弄此嬌姿洞開春牖四卷羅幃春風吹梅畏
落盡賤¶妾為此斂蛾眉又爭樓上之落粉奪機中之織
素梁王詩翻光同雪舞鮑泉縈窗落梳臺¶江揔滿酌金
<pb:KR3j0038_WYG_073-11b>
巵催玉柱落梅樹下宜歌舞太白千金駿馬邀少妾笑
坐雕鞍歌落梅古曲¶有落梅花又片片吹落春風香謝
莊賦隔千里兮共明月庾信早知覓不見眞悔著衣單¶
東坡抱叢暗蘂初含子玉妃謫墮烟雨村王建自是桃
花貪結子第四篇失其槀每首有¶一笑字北人謂之四
笑江梅引争傳冩焉
　　州縣名同¶
晉宋以來置立州郡惟以多為貴先是中原陷没時本
<pb:KR3j0038_WYG_073-12a>
土遺民或僑寓南方故即其所聚¶為立郡而方伯所治
之州亦仍舊名如南徐南兖南豫南雍州南蘭陵南東
海南瑯琊南<md:KR3j0038_SBCK_057-7a>¶東莞南魯郡其類不一魏周在北亦如此
隋唐不復然¶國朝之制州名或同則增一字以别之若
河北有雄州㤙州故廣東者増南字蜀有劎州¶故福建
者亦增南字以至西和西安州亦然其聲音頗同患於
舛誤則俗間稱呼自加上¶下東西為别故稱岳為上岳
鄂為下鄂清州與青類稱為北清郢州與潁類稱為西
<pb:KR3j0038_WYG_073-12b>
郢融¶州與容類稱為西融者是也若縣邑則不問今河
南静江府鞏州皆有永寧縣饒卭衡州¶皆有安仁縣蔡
英之眞陽廬汝之梁光台之仙居臨安建昌之新城越
筠之新昌婺蜀之¶永康處吉之龍泉嚴池之建德渭秀
之華亭信吉之永豐郴興國之永興衢嘉之龍游施¶
臨江之清江洪萬之武寧福循之長樂郴連之桂陽福
桂之永福是也¶
　　三衙軍制
<pb:KR3j0038_WYG_073-13a>
乾道四年正月邁為中書舍人因入對論三衙<md:KR3j0038_SBCK_057-7b>¶軍制名
稱不正以祖宗之制論之軍職之大者凡八等除都指¶
揮使或不常置外曰殿前副都指揮使馬軍副都指揮
使歩軍副都指揮使曰殿前都虞¶候馬軍都虞候歩軍
都虞候曰捧日天武四廂都指揮使龍神衞四廂都指
揮使秩秩有¶序若登梯然不可一級輙廢一或有闕即
以功次遞遷降此而下則分營分廂各置都副¶指揮使
如捧日左廂第一軍天武右廂第二軍之類邊境有事
<pb:KR3j0038_WYG_073-13b>
命將討捕則旋立總管鈐¶轄都監之名使各將其所部
以出事已則復初¶累聖相承皆用此術以制軍詰禁自
南渡以後觸事草創於是三帥之資淺者始¶有主管某
司公事之稱而都虞候以下不復設置乃以宿衛虎士
而與在外諸軍同其名¶以統制統領為之長又使遥𢃄
外路總管鈐轄考之舊制則非法稽之事體則非是以
陛<md:KR3j0038_SBCK_057-8a>¶下聖明能知人善任使所謂爪牙之士豈無十數人
以待用者若法¶祖宗之制正三衙之名改諸軍為諸廂
<pb:KR3j0038_WYG_073-14a>
改統制以下為都虞候指揮使使宿衛之職預有¶差等
士卒之心明有所係異時拜將必無一軍皆驚之舉於
以銷壓未萌循名責實則環¶衛將軍雖不置可也乞下
樞宻討論故實圖議其當恐或可以少賛布昭聖武之
意讀¶劄子畢孝宗甚喜即批付樞宻院是時知院虞允
文¶使四川同知劉珙不樂曰舍人要如何行對之以但
隨所見敷陳若施行與否自係廟堂¶處分竟寢不行後
閱華陽集王珪撰髙瓊神道碑云王為殿前都指揮使
<pb:KR3j0038_WYG_073-14b>
管軍員闕兼領¶二司王乃言曰臣老矣如有負薪之憂
誰為可任者先朝自殿前而下各置副都指揮使¶及都
虞候常有十人職近事親易以第進又使士卒預識其
威名緩急臨戎上下得以附<md:KR3j0038_SBCK_057-8b>¶習此軍制之大要也有㫖
從之據瓊所言如此正合前說¶
　　歐陽公勲封贈典
吉州新刋歐陽公文集於年譜下盡載官爵¶制詞無一
遺落考之今制多有不合雖非事之所以損益謾書於
<pb:KR3j0038_WYG_073-15a>
䇿且記典章隨時之異¶云公自太子中允初加勲便得
騎都尉越過驍武飛雲四級自龍圖閣直學士初封爵
便¶得信都縣子越過男一等翰林學士加恩而得五百
户初加實封便得二百户及罷政為¶觀文學士遇郊而
加食邑五百户實封二百户薨之後以子登朝遇大禮
自太子太師合¶贈司空而躐贈太尉蓋超空徒保傅四
官再贈即為太師仍封國公今殊不然除&KR0564;官既¶罷外
侍從初封亦從縣男為始每加不過三百户(待制侍郎/只二百)
<pb:KR3j0038_WYG_073-15b>
初得實封財百户執政去位但與侍從¶同均為虛邑三
百而已身後加贈只單轉一官兩子升朝乃進二官雖
三四人亦不增未<md:KR3j0038_SBCK_057-9a>¶有宫師直贈太尉者(今太/傅也)又公任知
制誥知潁州轉官而與直龍圖閣知亳州王洙同一詞
唐¶書成進秩五人同制公與宋景文公范文忠公王忠
簡公皆帯從官職而宋次道乃集賢¶挍理耳
　　嘉祐四眞¶
嘉祐中富韓公為宰相歐陽公在翰林包孝肅公為御
<pb:KR3j0038_WYG_073-16a>
史中丞胡翼之侍講在太學皆極¶天下之望一時士大
夫相語曰富公眞宰相歐陽永叔眞翰林學士包老真
中丞胡公眞¶先生遂有四眞之目歐陽公之子發棐等
叙公事迹載此語可謂公言¶
　　五方老人祝聖夀
聖節所用祝頌樂語外方州縣各當筵致語¶一篇又有
王母像者若教坊唯祝聖而已歐陽公集乃載五方老
人祝夀文五首其東方¶曰但某太山老叟東海真仙溜
<pb:KR3j0038_WYG_073-16b>
穿石而增究始終松避雨而備知歲月羲氏定三百六
日<md:KR3j0038_SBCK_057-9b>¶嘗守寅賔之官夷吾紀七十二君盡覩登封之事遇
安期而遺棗笑方朔之偷桃風入律¶而來自巖前斗指
春而光臨洞口昔漢武帝嘗懷三島之勝遊有羨門生
欲謁巨公於昭¶代今則紫庭降聖華渚開祥逺離朝日
之方來展望雲之懇千八百國咸歸至治之風億¶萬斯
年共禱無疆之壽其頌只四句西中南北方皆然集中
不云何處所作今無復用之
<pb:KR3j0038_WYG_073-17a>
　
　
　
　
　
　
　
　
<pb:KR3j0038_WYG_073-17b>
　
　
　
　
　
　
　
　容齋五筆卷三¶
<md:KR3j0038_SBCK_058-1a>¶
<pb:KR3j0038_WYG_074-1a>
欽定四庫全書
　容齋五筆卷四(九/則)¶　　　　　宋　洪邁　撰
　　作詩㫖意
詩三百篇中其譽婦人者至多如叙宗姻之¶貴者若平
王之孫齊侯之子汾王之甥蹶父之子齊侯之子衛侯
之妻東宫之妹邢侯之¶姨譚公維私夸服飾之盛者若
副笄六珈如山如河玉之瑱也象之揥也贊容色之美
者¶若唐棣之華華如桃李鬒髪如雲手如柔荑膚如凝
<pb:KR3j0038_WYG_074-1b>
脂領如蝤蠐齒如瓠犀螓首蛾眉巧¶笑倩兮美目盼兮
顔如舜華洵美且都語嫁聘之侈者若百兩彭彭八鸞
鏘鏘不顯其光¶諸娣從之祁祁如雲爛其盈門其詞可
謂盡善矣魏晉六朝流連光景不可勝述唐人播¶之歌
詩固亦極摯若態濃意逺淑且眞肌理細膩骨肉勻繡
羅衣裳照暮春蹙金孔雀銀¶麒麟翠㣲㔩葉垂鬢脣珠
壓腰衱穩稱身深宫髙樓入紫清金作蛟龍盤繡楹佳
人當窗<md:KR3j0038_SBCK_058-1b>¶弄白日絃將手語彈鳴筝回眸一笑百媚生六
<pb:KR3j0038_WYG_074-2a>
宫粉黛無顔色後宫佳麗三千人三千寵¶愛在一身金
屋粧成嬌侍夜玉樓宴罷醉和春樓上樓前盡珠翠眩
轉熒煌照天地此皆¶李杜元白之麗句也余獨愛朱慶
餘閨意一絶句上張籍水部者曰洞房昨夜停紅燭待¶
曉堂前拜舅姑粧罷低聲問夫壻畵眉深淺入時無細
味此章元不談量女之容貎而其¶華艶韶好體態温柔
風流醖藉非第一人不足當也歐陽公所謂狀難寫之
景如在目前¶含不盡之意見於言外然後為工斯之謂
<pb:KR3j0038_WYG_074-2b>
也慶餘名可久以字行登寳厯進士第而官不¶達著録
於藝文志者只一卷予家有之他不逮此張籍酬其篇
云越女新粧出鏡心自知¶明艶更沉吟齊紈未是人間
貴一曲菱歌直萬金其愛之重之可見矣然比之慶餘
殊為¶不及
　　平王之孫<md:KR3j0038_SBCK_058-2a>¶周南召南之詩合為二十有五篇自漢以來為之說者
必系之文武成康故不無牴牾如¶何彼穠矣乃美王姬
<pb:KR3j0038_WYG_074-3a>
之詩其詞有平王之孫齊侯之子兩句翻覆再言之毛
公箋云武王¶女文王孫適齊侯之子鄭氏不立說考其
意葢以平王為平正之王齊侯為齊一之侯若¶所謂武
王載斾成王之孚成王不敢康非指武與成者然證諸
春秋經魯莊公元年當周¶莊王之四年齊襄公之五年
書曰單伯送王姬繼之以築王姬之館于外又繼之以
王姬¶歸于齊杜預注云王將嫁女于齊命魯為主莊公
在諒闇慮齊侯當親迎不忍便以禮接¶于廟故築舍於
<pb:KR3j0038_WYG_074-3b>
外末書歸于齊者終此一事也十一年又書王姬歸于
齊傳言齊侯來逆¶共姬乃威公也莊王為平王之孫則
所嫁王姬當是姊妹齊侯之子即襄公威公也二者¶必
居一于此矣明白如是而以為武王女文王孫於義何
取<md:KR3j0038_SBCK_058-2b>¶　　毛詩語助
毛詩所用語助之字以為句絶者若之乎焉¶也者云矣
爾兮哉至今作文者皆然他如只且忌止思而何斯旃
<pb:KR3j0038_WYG_074-4a>
其之類後所罕用只字¶如母也天只不諒人只且字如
椒聊且逺條且狂童之狂也且既亟只且忌字如叔善
射¶忌又良御忌止字如齊子歸止曷又懷止女心傷止
思字如不可求思爾羊來思今我來¶思而字如俟我於
著乎而充耳以素乎而何字如如此良人何如此粲¶者
何斯字如恩斯勤斯鬻子之閔斯彼何人斯旃字如舍
旃舍旃其字音基如夜如何其¶子曰何其皆是也忌惟
見於鄭詩而惟見於齊詩楚詞大招一篇全用只字太
<pb:KR3j0038_WYG_074-4b>
𤣥經其人¶有輯抗可與過其至於些字獨招魂用之耳
　　東坡文章不可學¶
東坡作盖公堂記云始吾居郷有病寒而欬者問諸醫
醫以為蠱不治且殺人取其百金<md:KR3j0038_SBCK_058-3a>¶而治之飲以蠱藥攻
伐其腎腸燒灼其體膚禁切其飲食之美者朞月而百
疾作内熱惡¶寒而欬不已纍然眞蠱者也又求於醫醫
以為熱授之以寒藥旦夕吐之莫夜下之於是¶始不能
食懼而反之則鍾乳烏喙雜然並進而漂疽癰疥眩瞀
<pb:KR3j0038_WYG_074-5a>
之狀無所不至三易醫而¶病愈甚里老父敎之曰是醫
之罪藥之過也子何疾之有人之生也以氣為主食為
輔今¶子終日藥不釋口息味亂於外而百毒戰於内勞
其主隔其輔是以病也子退而休之謝¶醫却藥而進所
嗜氣全而食美矣則夫藥之良者可以一飲而效從之
朞月而病良已昔¶之為國者亦然吾觀夫秦自孝公以
來至於始皇立法更制以鑴磨鍜鍊其民可謂極矣¶蕭
何曹参親見其斵喪之禍而收其民於百戰之餘知其
<pb:KR3j0038_WYG_074-5b>
厭苦憔悴無聊而不可與有為¶也是以一切與之休息
而天下安是時熈寧中公在宻州為此説者以諷王安
石新法也<md:KR3j0038_SBCK_058-3b>¶其議論病之三易與秦漢之所以興亡治亂
不過三百言而盡之張文潜作藥戒僅千言¶云張子病
痞積於中者伏而不能下自外至者捍而不能納從醫
而問之曰非下之不可¶歸而飲其藥既飲而暴下不終
日而向之伏者散而無餘向之捍者柔而不支焦膈𨗳
達¶呼吸開利快然若未始有疾者不數日痞復作投以
<pb:KR3j0038_WYG_074-6a>
故藥其快然也亦如初自是逾月而¶痞五作五下每下
輒愈然張子之氣一語而三引體不勞而汗股不歩而
慄膚革無所耗¶於外而其中薾然莫知其所來聞楚之
南有良醫焉往而問之醫歎曰子無嘆是薾然者¶也天
下之理其甚快於予心者其末必有傷求無傷於終者
則初無望於快吾心痞横於¶胷中其累大矣擊而去之
不須臾而除甚大之累和平之物不能為也必將擊搏
震撓而¶後可其功未成而和氣已病則子之痞凡一快
<pb:KR3j0038_WYG_074-6b>
者子之和一傷矣不終月而快者五則和<md:KR3j0038_SBCK_058-4a>¶平之氣不既
索乎且將去子之痞而無害於和乎子歸燕居三月而
後予之藥可為也張¶子歸三月而復請之醫曰子之氣
少全矣取藥而授之曰服之三月而疾少平又三月而¶
少康終年而復常且飲藥不得亟進張子歸而行其說
其初使人懣然遲之葢三投其藥¶而三反之也然日不
見其所攻久較則月異而時不同蓋終歲而疾平張子
謁醫謝而問¶其故醫曰是治國之說也獨不見秦之治
<pb:KR3j0038_WYG_074-7a>
民乎勅之以命捍而不聽令勤之以事放而不¶畏法令
之不聽治之不變則秦之民嘗痞矣商君見其痞也厲
以刑法威以斬伐痛剗而¶力鋤之流蕩四達無敢或拒
痞嘗一快矣至於二世凡幾痞而幾快矣積快而不已
而秦¶之四支枵然徒有其物而已民心日離而君孤立
于上故匹夫大呼不終日而百疾皆起¶欲運其手足肩
膂而漠然不我應故秦之亡者是好為快者之過也昔
者先王之民初亦<md:KR3j0038_SBCK_058-4b>¶嘗痞矣先王不敢求快於吾心隂觧
<pb:KR3j0038_WYG_074-7b>
其亂而除去其滯使之悠然自趨於平安而不自知¶於
是政成教達悠久而無後患則余之藥終年而愈疾者
蓋無足怪也予觀文潜之說盡¶祖蘇公之緒論而千言
之煩不若三百言之簡也故詳書之俾作文立說者知
所矜式竊¶料蘇公之記文潜必未之見是以著此篇若
既見之當不復屋下架屋也¶
　　韓文稱名
歐陽公作文多自稱予雖說君上處亦然三¶筆嘗論之
<pb:KR3j0038_WYG_074-8a>
矣歐公取法於韓公而韓不然滕王閣記袁公先廟為
尊者所作謙而稱名宜¶也至於徐泗掌書記壁記科斗
書後記李虛中墓誌之類皆曰愈可見其謙以下人後
之¶為文者所應取法也
　　棘寺棘卿¶
今人稱大理為棘寺卿為棘卿丞為棘丞此出周禮秋
官朝士掌建邦外朝之法左九棘<md:KR3j0038_SBCK_058-5a>¶孤卿大夫位焉右九
棘公侯伯子男位焉鄭氏注云植棘以為位者取其赤
<pb:KR3j0038_WYG_074-8b>
心而外刺也¶棘與棗同棘之字兩束相並棗之字兩束
相承此所言者今之棗也然孤卿大夫皆同之¶則難以
獨指大理王制云正以獄成告于大司寇大司寇聽之
棘木之下料後人藉此而¶言鄭注亦只引前說此但謂
其入朝立治之處若以指刑部尚書亦可也易坎卦係
用徽¶纆寘于叢棘以居險阻囚執為詞其義自别
　　晉代遺文¶
故簏中得舊書一帙題為晉代名臣文集凡十四家所
<pb:KR3j0038_WYG_074-9a>
載多不能全真太山一毫芒耳有¶張敏者太原人仕歴
平南参軍太子舍人濟北長史其一篇曰頭責子羽文
極為尖新古¶來文士皆無此作恐藝文類聚文苑英華
或有之惜其冺没不傳謾採之以遺博雅君子¶其序云
太原温長仁潁川荀景伯范陽張茂先士郷劉先生南
陽鄒潤甫河南鄭思淵余<md:KR3j0038_SBCK_058-5b>¶友有秦生者雖有姊夫之尊
少而狎之同時昵好張荀之徒數年之中繼踵登朝而
此賢¶身處陋巷屢沽而無善價抗志自若終不衰堕為
<pb:KR3j0038_WYG_074-9b>
之慨然又怪諸賢既已在位曾無伐木¶嚶鳴之聲又違
王貢彈冠之義故因秦生容貎之盛為頭責之文以戲
之并以嘲六子焉¶雖似諧謔實有興也文曰維泰始元
年頭責子羽曰吾託為子頭萬有餘日矣大塊禀我¶以
精造我以形我為子蒔髪膚置鼻耳安眉額揷牙齒眸
子橋光雙權隆起每至出入人¶間遨遊市里行者辟易
坐者竦跽或稱君侯或言將軍捧手傾側佇立﨑嶇如
此者故我¶形之足偉也子冠冕弗戴金銀弗佩艾以當
<pb:KR3j0038_WYG_074-10a>
笄幍以代帶百味弗嘗食粟茹菜嵗暮年過¶曾不自悔
子厭我形容我賤子意態若此者必子行已累也子遇
我如讐我視子如仇居¶常不樂兩者俱憂何其鄙哉子
欲為仁賢耶則當如咎陶后稷巫咸伊陟保又王家永
見<md:KR3j0038_SBCK_058-6a>¶封殖子欲為名髙耶則當如許由子臧卞隨務光洗
耳逃禄千載流芳子欲為游說也則¶當如陳軫蒯通陸
生鄧公轉禍為福含辭從容子欲為進趨耶則當如賈
生之求試終軍¶之請使砥礪鋒頴以幹王事子欲為恬
<pb:KR3j0038_WYG_074-10b>
淡耶則當如老&KR0360;之守一莊周之自逸漠然離俗¶志凌
雲日子欲為隠遯耶則當如榮期之𢃄索漁父之瀺灂
栖遲神岳垂餌巨壑此一介¶之人所以顯身成名者也
今子上不睎道德中不效儒墨塊然窮賤守此愚惑察
子之情¶觀子之志退不為處士進無望三事而徒玩日
勞形習為常人之所喜不亦過乎子羽愀¶然深念而對
曰凡所教敕謹聞命矣受性拘係不聞禮義誤以天幸
為子所寄今子欲使¶吾為忠耶當如包胥屈平欲使吾
<pb:KR3j0038_WYG_074-11a>
為信耶則當殺身以成名欲使吾為節耶則當赴水火¶
以全貞此四者人之所忌故吾不敢造意頭曰子所謂
天刑地網剛德之尤不登山抱木<md:KR3j0038_SBCK_058-6b>¶則褰裳赴流吾欲告
爾以飬性誨爾以優游而與蟣虱同情不聽我謀悲哉
俱御人體而¶獨為子頭且儗人其倫喻子儕偶曾不如
太原温顒潁川荀禹范陽張華士郷劉許南陽¶鄒湛河
南鄭詡此數子者或蹇吃無宫商或尫陋希言語或淹
伊多姿態或讙譁少智諝¶或口如含膠飴或頭如巾虀
<pb:KR3j0038_WYG_074-11b>
杵而猶以文采可觀意思詳序攀龍附鳳並登天府夫
䑛痔¶得車沉淵竊珠豈若夫子徒令脣舌腐爛手足沾
濡哉居有事之世而耻為權謀譬猶鑿¶地抱甕難以求
富嗟乎子羽何異牢檻之熊深穽之虎石間餓蟹竈中
之䑕事雖多而見¶工甚少宜其卷局煎蹙至老無所睎
也支離其形者猶能不困命也夫與子同處其文九¶百
餘言頗有東方朔客難劉孝標絶交論之體集仙傳所
載神女成公智瓊傳見於太平¶廣記盖敏之作也鄒湛
<pb:KR3j0038_WYG_074-12a>
姓名因羊叔子而傳而字曰潤甫則見於此<md:KR3j0038_SBCK_058-7a>¶　　漢武帝田蚡公孫𢎞
尚論古人者如漢史所書於武帝則譏其好¶大喜功窮
奢極侈置生民於塗炭於田蚡則詆其負貴驕溢以肺
腑為相殺竇嬰灌夫於¶公孫𢎞則云性意忌外寛内深
飾詐釣名不為賢大夫所稱述然以予考之三君臣者
實¶有大功於名教自秦始皇焚書坑儒六學散缺髙帝
初興未遑庠序之事孝惠髙后時公¶卿皆武力功臣孝
<pb:KR3j0038_WYG_074-12b>
文好刑名孝景不任儒至於武帝田蚡為丞相黜黄老
刑名百家之言¶延文學儒者以百數帝詳延天下多聞
之士咸登諸朝令禮官勸學講議洽聞舉遺興禮¶以為
天下先而公孫𢎞以治春秋為丞相天下學士靡然郷
風𢎞為學官悼道之鬱滯始¶請為博士官置弟子郡國
有秀才異等輙以名聞請著為令而詩書易禮之學彬
彬並興¶使唐虞三代以來稽古禮文之士得以不廢今
之所以識聖人至道之要者實本於此史<md:KR3j0038_SBCK_058-7b>¶稱其罷黜百
<pb:KR3j0038_WYG_074-13a>
家表章六經號令文章煥焉可述葢已不能盡其美然
則武帝奢暴固貽患¶於一時蚡𢎞之為人得罪於公論
而所以扶持聖教者乃萬世之功也平帝元始詔書尚¶
能稱𢎞之率下篤俗但不及此云
　　近世文物之殊¶
國家南渡以來典章文物多不與承平類姑以予所親
見者言之蓋月異而歲不同今聊¶紀從官立班隨駕省
試官入院政府呼召百官騶從朝報簡削數項以示子
<pb:KR3j0038_WYG_074-13b>
姪侍從常朝¶紹興中分立於垂拱殿隔門上南北相向
以俟追班乾道中¶猶然暨淳熈則引於殿門上東西對
立車駕出常朝文臣自宰相至二史武臣自宗¶王使相
至觀察使以雜壓次序行焉孝宗在普安邸官撿挍少
保節度使每出必¶處正尚書之後而乾道以來兩班分
而為二唯使相不然故開府儀同三司皆與執政官<md:KR3j0038_SBCK_058-8a>¶聮
行而居其上紹興十二年壬戌予寓南山净慈待詞科
試見省試官聯騎公服戴帽不¶加披衫每一員以親事
<pb:KR3j0038_WYG_074-14a>
官一人執敕黄行前是時知舉参詳㸃撿官合三十一
員最後一¶中官宣押者入下天竺貢院及三十年庚辰
予以吏部郎充参詳官既入内受勑則各各¶乘馬不同
時而赴院至淳熈十四年丁未忝司貢舉則了與昔異
三三兩兩自為遲速其¶乘轎者十人而九矣宰府呼召
之禮始時庶僚皆然已而卿監郎官及史局玉牒所縁
提¶舉官屬之故一切得免逮乾道以後宰相益自卑於
是館職亦免迄于淳熈則凡職事官¶悉罷此制朝士騶
<pb:KR3j0038_WYG_074-14b>
從至少各得雇募若干取歩軍司名籍而幫錢米於左
藏率就雇游手¶冗卒兩分可供一名如假借於近郡者
給其半初猶破省馬并一馭者後不復有焉若乘¶轎僅
能充負荷而已今日以益增雖下列亦占十餘輩進奏
院報狀必載外郡謝上或監<md:KR3j0038_SBCK_058-8b>¶司到任表與夫慶賀表章
一篇凡朝廷除郡守先則除目但云某人差知某州替
某人及¶録黄下吏部則前銜後擬云某官姓名宜差知
(或權知/權發遣)某州軍州兼管内勸農營田事替某人到¶任成
<pb:KR3j0038_WYG_074-15a>
資闕(或云/年滿)仍借紫借緋候回日却依舊服色外官求休致
則云某州申某官姓名為病乞¶致仕或兩人三人後云
某時已降勑命各守本官致仕今不復行但小報批下
或禁小報¶則無由可知此必一宰相以死為諱者故去
之外官表章聞有一二欲士大夫見之者須¶以屬東省
乃可郡守更不報細銜禮文簡脱一至於此¶
　
　
<pb:KR3j0038_WYG_074-15b>
　
　
　
　
　
　
　
　容齋五筆卷四¶
<md:KR3j0038_SBCK_059-1a>¶
<pb:KR3j0038_WYG_075-1a>
欽定四庫全書
　容齋五筆卷五(十五/則)¶　　　　宋　洪邁　撰
　　庾公之斯
孟子逄蒙學射於羿盡羿之道思天下惟羿¶為愈已於
是殺羿孟子曰是亦羿有罪焉公明儀曰疑若無罪焉
曰薄乎云爾惡得無罪¶此一叚既畢而繼之曰鄭人使
子濯孺子侵衛衛使庾公之斯追之子濯孺子曰今日
我¶疾作不可以執弓吾死矣夫問其僕曰追我者誰也
<pb:KR3j0038_WYG_075-1b>
其僕曰庾公之斯也曰吾生矣其僕¶曰庾公之斯衛之
善射者也夫子曰吾生何謂也曰庾公之斯學射於尹
公之他尹公之¶他學射於我夫尹公之他端人也其取
友必端矣庾公之斯至曰夫子何為不執弓曰今¶日我
疾作不可以執弓曰小人學射於尹公之他尹公之他
學射於夫子我不忍以夫子¶之道反害夫子雖然今日
之事君事也我不敢廢抽矢扣輪去其金發乘矢而後
反孟子<md:KR3j0038_SBCK_059-1b>¶書子濯庾公一叚幾二百字其㫖以謂使羿如
<pb:KR3j0038_WYG_075-2a>
子濯得尹公而教之則必無逄蒙之禍然¶前叚結尾自
常為文者處之必云如子濯孺子施教於尹公之他則
可不然後段之末必¶當云以是事觀之羿之不善取友
至於殺身其失如此然後文體相屬茲判為兩節若不¶
闗聮而宫商相宣律吕明煥立言之妙是豈歩趨模倣
所能仿彿哉人為兒童時便讀此¶章未必深識其趣故
因表出而極論之左氏傳書衛獻公奔齊云尹公他學
射於庾公差¶庾公差學射於公孫丁他與差為孫林父
<pb:KR3j0038_WYG_075-2b>
追公公孫丁御公庾公差曰射為背師不射為¶戮射為
禮乎射兩軥而還尹公佗曰子為師我則逺矣乃反之
公孫丁授公轡而射之貫¶佗臂即孟子所引者而名字
先後美惡皆不同¶
　　萬事不可過
天下萬事不可過豈特此也雖造化隂陽亦<md:KR3j0038_SBCK_059-2a>¶然雨澤所
以膏潤四海然過則為霖滛陽舒所以發育萬物然過
則為燠亢賞以勸善過¶則為僣刑以懲惡過則為濫仁
<pb:KR3j0038_WYG_075-3a>
之過則為兼愛無父義之過則為為我無君執禮之過
反¶鄰於謟尚信之過至於證父是皆偏而不舉之弊所
謂過猶不及者揚子法言云周公以¶來未有漢公之懿
也勤勞則過於阿衡蓋諂王莽也後之議者謂阿衡之
事不可過也過¶則反乃誚莽耳其㫖意固然
　　致仕官上壽¶
國朝大臣及侍從致仕後多居京師熈寧中范蜀公自
翰林學士以本官户部侍郎致仕¶同天節乞隨班上壽
<pb:KR3j0038_WYG_075-3b>
許之遂著為令元祐初韓康公以故相判大名府還都
拜司空致仕¶值太皇太后受冊禮畢乞隨班稱賀降詔
免赴¶皆故事也
　　桃花笑春風<md:KR3j0038_SBCK_059-2b>¶王荆公集古胡笳詞一章云欲問平安無使來桃花依
舊笑春風後章云春風似舊花仍¶笑人生豈得長年少
二者貼合如出一手每歎其精工其上句蓋用崔䕶詩
後一句久不¶見其所出近讀范文正公靈巖寺一篇云
<pb:KR3j0038_WYG_075-4a>
春風似舊花猶笑以仍為猶乃此也李義山又¶有絶句
云無賴夭桃靣平明露井東春風為開了却擬笑春風
語意兩極其妙¶
　　嚴先生祠堂記
范文正公守桐廬始於釣臺建嚴先生祠堂¶自為記用
屯之初九蠱之上九極論漢光武之大先生之髙纔二
百字其歌詞云雲山蒼¶蒼江水泱泱先生之徳山髙水
長既成以示南豐李泰伯泰伯讀之三歎味不已起而
<pb:KR3j0038_WYG_075-4b>
言¶曰公之文一出必將名世某妄意輙易一字以成盛
美公瞿然握手叩之答曰雲山江水¶之語於義甚大於
詞甚溥而德字承之乃似趢趚擬換作風字如何公凝
坐頷首殆欲下<md:KR3j0038_SBCK_059-3a>¶拜張伯玉守河陽作六經閣記先託游
士及在職者各為之凡七八本既畢並㑹於府伯¶玉一
一閲之取紙書十四字徧示客曰六經閣諸子史集在
焉不書尊經也時曾子固亦¶預坐驚起摘伏邁頃聞此
二事於張子韶不能追憶經閣所在及其文竟就於誰
<pb:KR3j0038_WYG_075-5a>
手後之君¶子當有知之者矣
　　大言誤國¶
隗囂謀畔漢馬援勸止之甚力而其將王元曰今天水
全富士馬最强案秦舊迹表裏河¶山元請以一丸泥為
大王東封函谷關囂反遂決至於父子不得其死元竟
降漢隋文帝¶伐陳大軍臨江都官尚書孔範言於後主
曰長江天塹古以為限隔南北今日彼軍豈能¶飛渡邪
臣每患官卑彼若渡江臣定作太尉公矣或妄言北軍
<pb:KR3j0038_WYG_075-5b>
馬死範曰此是我馬何為¶而死帝笑以為然故不為深
備已而國亡身竄逺裔唐元宗有克復中原之志及下
南閩<md:KR3j0038_SBCK_059-3b>¶意以謂諸國可指麾而定而事力窮薄且無良將
魏岑因侍宴言臣少遊元城好其風物¶陛下平中原臣
獨乞任魏州元宗許之岑趨墀下拜謝人皆以為佞孟
蜀通奏使王昭逺¶居常好大言有雜耕渭上之志聞王
師入討對賔客挼手言此送死來爾乘此逐北遂定¶中
原不煩再舉也不兩月蜀亡昭逺為俘此四臣之佞本
<pb:KR3j0038_WYG_075-6a>
為爵禄及一時容悦而已亦可¶悲哉
　　宗室覃恩免觧¶
淳熈十三年光堯太上皇帝以聖壽八十肆赦推恩宇
宙¶之内蒙被甚廣太學諸生至于武學皆得免文觧一
次凡該此㤙者千二三百人而宗子¶在學者不預諸人
相率詣宰府且徧謁侍從臺諫各納一劄子叙述大㫖
其要以為¶德壽霈典普天同慶而玉牒支派辱居膠庠
顧不獲與布衣書生等竊譬之世俗尊長生<md:KR3j0038_SBCK_059-4a>¶日召㑹族
<pb:KR3j0038_WYG_075-6b>
姻而本家子孫不享杯酒臠炙外議謂何今厖鴻之澤
如此而宗學乃不許厠名¶於義於禮恐為未愜是時諸
公莫肯出手為言邁以待制侍講内宿適蒙宣引因出
其紙以¶奏仍為敷陳此輩所云尊長生日㑹客而本家
子弟不得坐譬喻可謂明白¶孝宗亦笑曰甚是切當有
理時所擕只是白劄子蒙徑付出施行遂一例免舉其
人名字¶今不復能記憶矣
　　唐書載韓桞文
<pb:KR3j0038_WYG_075-7a>
宋景文修唐書韓文公傳全載其進學觧諫佛骨表潮
州謝上表祝鱷魚文皆不甚潤色¶而但換進學觧數字
頗不如本意元云招諸生立館下改招字為召既言先
生入學則諸¶生在前招而誨之足矣何召之為障百川
而東之改障字為停本言川流横潰故障之使¶東若以
為停於義甚淺改跋前㚄後為躓後韓公本用狼䟦詩
語非躓也其他以爬羅剔<md:KR3j0038_SBCK_059-4b>¶抉為杷羅焚膏油為燒以取
敗幾時為其敗吳元濟傳書平淮西碑文千六百六十
<pb:KR3j0038_WYG_075-7b>
字固¶有他本不同然才减節輙不穩當明年平夏一句
悉芟之平蜀西川减西川字非郊廟祠¶祀其無用樂减
祠其兩字皇帝以命臣愈臣愈再拜稽首减下臣字殊
害理汝其以節都¶統討軍以討為諸尤不然討者如左
傳討軍實之義若云諸軍何人不能下此語桞子厚¶傳
載其文章四篇與蕭俛許孟容書正符懲咎賦也孟容
書意象歩武全與漢楊惲答孫¶㑹宗書相似正符倣班
孟堅典引而其四者次序或失之至云宗元不得召内
<pb:KR3j0038_WYG_075-8a>
閔悼作賦¶自儆然其語曰逾再嵗之寒暑則謫居日月
未為久難以言不得召也資治通鑑但載梓¶人及郭槖
駞𫝊以為其文之有理者其識見取舍非宋景文可比
云¶
　　冥靈社首鳳
光堯上仙於梓宫發引前夕合用警場𨗳引<md:KR3j0038_SBCK_059-5a>¶鼔吹詞邁
在翰苑製撰其六州歌頭内一句云春秋不說楚冥靈
常時進入文字立待報者¶則貼黄批急速未嘗停滯是
<pb:KR3j0038_WYG_075-8b>
時首尾越三日又入奏趣請付出太常吏欲習熟歌唱
守院¶門伺候適有表弟沈日新在軍將橋客邸一士人
乃上庠舊識忽問楚冥靈出處沈亦不¶能知來叩予因
以莊子語告之急走報此士大喜初¶孝宗以付巨璫霍
汝弼使釋其意此士霍客也故宛轉費日如此又面奉¶
㫖令代作挽詞五章其四云鼎湖龍去逺社首鳳來遲
當時不敢宣泄而帯御器械謝純¶孝宻以為問乃為舉
王子年拾遺記蓋周成王事也禁苑文書周悉乃爾
<pb:KR3j0038_WYG_075-9a>
　　左傳州郡
左傳魯哀公二年晉趙鞅與鄭戰誓衆曰克¶敵者上大
夫受縣下大夫受郡土田十萬注云周書作雒篇千里
百縣縣有四郡然則郡<md:KR3j0038_SBCK_059-5b>¶乃𨽻縣而歴代地里郡國志未
之或書又傳所載地名從州者凡五魯宣公㑹齊于平
州¶以定其位注云齊地在泰山牟縣西見於正經它如
允姓之戎居于𤓰州注今燉煌也楚¶莊王滅陳復封之
郷取一人焉以歸謂之夏州齊子尾使閭邱嬰伐我陽
<pb:KR3j0038_WYG_075-9b>
州注魯地後四¶十年又書魯侵齊門于陽州注攻其門
也苫越生子將待事而名之陽州之役獲焉名之¶曰陽
州是齊魯皆有此地也衛莊公登城以望見戎州曰我&KR0078;
姓也何戎之有焉以上唯¶𤓰州之名至今
　　貧富習常¶
少時見前輩一說云富人有子不自乳而使人棄其子
而乳之貧人有子不得自乳而棄¶之以乳他人之子富
人懶行而使人肩輿貧人不得自行而又肩輿人是皆
<pb:KR3j0038_WYG_075-10a>
習以為常而¶不察之也天下事習以為常而不察者推
此亦多矣而人不以為異悲夫甚愛其論後乃<md:KR3j0038_SBCK_059-6a>¶得之於
晁以道客語中故謹書之益廣其傳
　　唐用宰相¶
唐世用宰相不以序其得之若甚易然固有出入大僚
歴諸曹尚書御史大夫領方鎮入¶為僕射東宫師傅而
不得相者若顔真卿王起楊於陵馬揔盧鈞韓臯栁公
綽公權盧知¶猷是也如人主所欲用不過侍郞給事中
<pb:KR3j0038_WYG_075-10b>
下至郞中博士者才居位即禮絶百僚諫官御¶史聽命
之不暇顧何敢抨彈其失與國朝異矣其先在職者仍
許引其同列若姚¶元崇之引宋璟蕭嵩之引韓休李林
甫引牛仙客陳希烈楊國忠引韋見素盧把引闗播¶李
泌引董晉竇參李吉甫引裴垍李徳裕引李回皆然¶
　　史記簡妙處
太史公書不待稱説若云褒贊其髙古簡妙¶處殆是摹
寫星日之光輝多見其不知量也然予每展讀至魏世
<pb:KR3j0038_WYG_075-11a>
家蘇秦平原君魯仲連<md:KR3j0038_SBCK_059-6b>¶𫝊未嘗不驚呼擊節不自知其
所以然魏公子無忌與王論韓事曰韓必徳魏愛魏重
魏¶畏魏韓必不敢反魏十餘語之間五用魏字蘇秦說
趙肅侯曰擇交而得則民安擇交而¶不得則民終身不
安齊晉為兩敵而民不得安倚秦攻齊而民不得安倚
齊攻秦而民不¶得安平原君使楚客毛遂願行君曰先
生處勝之門下幾年於此矣曰三年於此矣君曰¶先生
處勝之門下三年於此矣左右未有所稱誦勝未有所
<pb:KR3j0038_WYG_075-11b>
聞是先生無所有也先生不¶能先生留遂力請行面折
楚王再言吾君在前叱者何也至左手持盤血而右手
招十九¶人於堂下其英姿雄風千載而下尚可想見使
人畏而仰之卒定從而歸至於趙平原君¶曰勝不敢復
相士勝相士多者千人少者百數今乃於毛先生而失
之毛先生一至楚而¶使趙重於九鼎大吕毛先生以三
寸之舌强於百萬之師勝不敢復相士秦圍趙魯仲連<md:KR3j0038_SBCK_059-7a>¶見平原君曰事將奈何君曰勝也何敢言事魏客辛垣
<pb:KR3j0038_WYG_075-12a>
衍令趙帝秦今其人在是勝也何¶敢言事仲連曰吾始
以君為天下之賢公子也吾今然後知君非天下之賢
公子也客¶安在平原往見衍曰東國有魯仲連先生者
勝請為紹介交之於將軍衍曰吾聞魯仲連先¶生齊國
之髙士也衍人臣也使事有職吾不願見魯仲連先生
及見衍衍曰吾視居此圍¶城之中者皆有求於平原君
者也今吾觀先生之玉貌非有求於平原君者也又曰
始以¶先生為庸人吾乃今日知先生為天下之士也是
<pb:KR3j0038_WYG_075-12b>
三者重沓熟復如駿馬下注千丈坡其¶文勢正爾風行
於上而水波真天下之至文也¶
　　玉津園喜晴詩
淳熈十二年三月二十六日¶車駕宿戒幸玉津園命下
大雨有㫖許從駕官帶雨具將曉有晴意已而天宇豁
然至晩<md:KR3j0038_SBCK_059-7b>¶歸邁進一詩歌詠其實云五更猶自雨如麻無
限都人仰翠華翻手作雲方悵望舉頭見日¶共驚嗟天
公的有施生妙帝力堪同造物誇上苑春光無盡藏可
<pb:KR3j0038_WYG_075-13a>
須羯鼔更催花四月四¶日扈從詣景靈宫朝獻䝉於幕
次賜和篇¶聖製云比幸玉津園縱觀春事適霽色可喜
卿有詩來上因俯同其韻春郊柔緑遍桑麻¶小駐芳園
覽物華應信吾心非暇逸頓回晴意絶咨嗟每思富庶
將同樂敢務游畋漫自¶誇不似華清當日事五家車騎
爛如花後二日兵部尚書宇文价内引¶上舉似此詩曰
洪待制用雨如麻字偶思得桑麻可押又其末句用羯
鼓催花事故以華¶清車騎答之价拱手稱贊明日以相
<pb:KR3j0038_WYG_075-13b>
告云
　　虢巨賀蘭¶
天下國家不幸而有四郊之警為人臣者當隨其事力
悉心盡忠以致尺寸之效茍為叨<md:KR3j0038_SBCK_059-8a>¶竊禄位視如秦越一
切唯己私之是徇雖千百載後覩其事者猶使人怒髪
衝冠也唐天¶寶禄山之亂可謂極矣虢王巨為河南節
度使賀蘭進明繼之擁數道之兵臨要害之地¶尊為征
鎮有民有財而汗漫忌疾非徒無益而反敗之巨在彭
<pb:KR3j0038_WYG_075-14a>
城張巡在雍邱以將士有¶功遣使詣巨請空名告身及
賜物巨惟與折衝果毅告身三十通不與賜物巡竟不
能立¶徙於睢陽先是太守許逺積糧六萬石巨以其半
給濮陽濟隂逺固争不得二郡得糧遂¶以城叛而睢陽
食盡顔魯公起兵平原合衆十萬既成魏郡堂邑之功
矣是時進明為北¶海太守亦起兵公以書召之并力進
明度河公每事咨之軍權始移遂取舍任意以得招¶討
後詣行在因讚房琯自嶺南而易河南張巡受圍困棘
<pb:KR3j0038_WYG_075-14b>
遣南霽雲吿急於其所治臨淮¶相去三百里棄而不救
平原睢陽失守實二人之故一時議者皆不以為言使
之連据髙<md:KR3j0038_SBCK_059-8b>¶位顯為佚罰曽不十年巨斥刺遂州為段子
璋所殺進明坐第五琦黨自御史大夫竄謫¶以死天網
恢恢茲焉不漏¶
　
　
　容齋五筆卷五¶
<md:KR3j0038_SBCK_060-1a>¶
<pb:KR3j0038_WYG_076-1a>
欽定四庫全書
　容齋五筆卷六(十二/則)¶　　　　宋　洪邁　撰
　　鄱陽七談
鄱陽素無圖經地志元祐六年餘干進士都¶頡始作七
談一篇叙土風人物云張仁有篇徐濯有說顧雍有論
王徳璉有記而未有形¶於詩賦之流者因作七談其起
事則命以建端先生其止語則以畢意子其一章言澹
浦¶彭蠡山川之險勝番君之靈傑其二章言濵湖蒲魚
<pb:KR3j0038_WYG_076-1b>
之利膏腴七萬頃柔桑蠶繭之盛其¶三章言林麓木植
之饒水草蔬果之衍魚鼈禽畜之富其四章言銅冶鑄
錢陶埴為器其¶五章言宫寺游觀王遥仙壇吳氏潤泉
叔倫戴隄其六章言鄱江之水其七章言堯山之¶民有
陶唐之遺風凡三千餘字自謂八年而成比之太冲十
稔平子十年為無慊予偶於¶故簏中得之惜其不𫝊於
世故表著於此其所引張徐王顧所著今不復存更為
可恨也<md:KR3j0038_SBCK_060-1b>¶
<pb:KR3j0038_WYG_076-2a>
　　經解之名
晉唐至今諸儒訓釋六經否則自立佳名蓋¶各以百數
其書曰𫝊曰解曰章句而已若戰國迨漢則其名簡雅
一曰故故者通其指義¶也書有夏侯解故詩有魯故后
氏故韓故也毛詩故訓𫝊顔師古謂流俗改故訓𫝊為
詁¶字失真耳小學有杜林蒼頡故二曰㣲謂釋其㣲指
如春秋有左氏㣲鐸氏㣲張氏㣲虞¶卿㣲𫝊三曰通如
洼丹易通論名為洼君通班固白虎通應劭風俗通唐
<pb:KR3j0038_WYG_076-2b>
劉知幾史通韓¶滉春秋通凡此諸書唯白虎通風俗通
僅有耳又如鄭康成作毛詩箋申明𫝊義他書無¶用此
字者論語之學但曰齊論魯論張侯論後來皆不然也¶
　　卜筮不敬
古者龜為卜筴為筮皆興神物以前民用其¶用之至嚴
其奉之至敬其求之至悉其應之至精齋戒乃請問不
相襲故史祝所言其騐<md:KR3j0038_SBCK_060-2a>¶若答周史筮陳敬仲知其八世
之後莫之與京將必代齊有國史蘇占晉伯姬之嫁而
<pb:KR3j0038_WYG_076-3a>
及¶於為嬴敗姬惠懷之亂至䆳至賾通於神明後世浸
以不然今而愈甚至以飲食峱雜之¶際呼曰者隅坐使
之占卜往往不加冠裳一問四五而責其術之不信豈
有是理哉善乎¶班孟堅之論曰君子將有為也將有行
也問焉而以言其受命也如響及至衰世懈於齋¶戒而
屢煩卜筮神明不應故筮瀆不告易以為忌龜厭不告
詩以為刺謂周易之蒙卦曰¶初筮告再三瀆瀆則不告
詩小旻之章云我龜既厭不我告猶言卜問煩數狎嫚
<pb:KR3j0038_WYG_076-3b>
於龜龜¶靈厭之不告以道也漢世尚爾况在於今未嘗
頃刻盡敬而一歸咎於淫巫瞽史其可乎¶哉
　　糖霜譜¶
糖霜之名唐以前無所見自古食蔗者始為蔗漿宋玉
招魂所謂胹鼈羔包有柘漿是也<md:KR3j0038_SBCK_060-2b>¶其後為蔗餳孫亮使
黄門就中藏吏取交州獻甘蔗餳是也後又為石蜜南
中八郡志云¶笮甘蔗汁曝成飴謂之石蜜本草亦云煉
糖和乳為石蜜是也後又為蔗酒唐赤土國用¶甘蔗作
<pb:KR3j0038_WYG_076-4a>
酒雜以紫𤓰根是也唐太宗遣使至摩揭陁國取熬糖
法即詔揚州上諸蔗榨瀋¶如其劑色味愈於西域逺甚
然只是今之沙糖蔗之技盡於此不言作霜然則糖霜
非古¶也歴世詩人摹竒冩異亦無一章一句言之惟東
坡公過金山寺作詩送遂寧僧圓寶云¶涪江與中冷共
此一味水氷盤薦琥珀何似糖霜美黄魯直在戎州作
頌答梓州雍熈長¶老寄糖霜云逺寄蔗霜知有味勝於
崔子水晶鹽正宗掃地從誰說我舌猶能及鼻尖則¶遂
<pb:KR3j0038_WYG_076-4b>
寧糖霜見於文字者實始二公甘蔗所在皆植獨福唐
四明番禺廣漢遂寧有糖氷而¶遂寧為冠四郡所産甚
㣲而顆碎色淺味薄纔比遂之最下者亦皆起於近世
唐大厯中<md:KR3j0038_SBCK_060-3a>¶有鄒和尚者始來小溪之繖山教民黄氏以
造霜之法繖山在縣北二十里山前後為蔗¶田者十之
四糖霜户十之三蔗有四色曰杜蔗曰西蔗曰芀蔗本
草所謂荻蔗也曰紅蔗¶本草崑崙蔗也紅蔗止堪生噉
芀蔗可作沙糖西蔗可作霜色淺土人不甚貴杜蔗紫
<pb:KR3j0038_WYG_076-5a>
嫩¶味極厚專用作霜凡蔗最困地力今年為蔗田者明
年改種五糓以息之霜户器用曰蔗¶削曰蔗鎌曰蔗凳
曰蔗碾曰榨斗曰榨牀曰漆甕各有制度凡霜一甕中
品色亦自不同¶堆疊如假山者為上團枝次之甕鑑次
之小顆塊次之沙脚為下紫為上深琥珀次之淺¶黄又
次之淺白為下宣和初王黼創應奉司遂寧常貢外嵗
别進數千斤是時所産益竒¶牆壁或方寸應奉司罷乃
不再見當時因之大擾敗本業者居半久而未復遂寧
<pb:KR3j0038_WYG_076-5b>
王灼作¶糖霜譜七篇具載其說予採取之以廣聞見
　　李彦仙守陜<md:KR3j0038_SBCK_060-3b>¶靖康末年之旤忠義之士死於守城而得書史𫝊者如
汾州之張克戬隆徳之張確懷之¶霍安國代之史抗建
寧寨之楊震振武之朱昭是已惟建炎以來士之得其
死者蓋不少¶茲讀王灼所作李彦仙𫝊雖嘗具表上進
然慮實録正史未曽采用謹誌於此彦仙字少¶嚴本名
孝忠其先寧州人也後徙於鞏幼有大志喜談兵習騎
<pb:KR3j0038_WYG_076-6a>
射所歴山川形勢必識之¶尚氣謹然諾非豪俠不交金
人南侵郡縣募勤王軍彦仙散家貲得三千人入援京
師敵¶圍太原李綱為宣撫使彦仙上書切詆有司逮捕
急乃易今名棄官亡命頃之復從种師¶中師中敗死仙
走陜州守將李彌大問北事條對詳復使扼殽澠間金
人再圍汴陜西范¶致虛總六路兵進援仙請曰殽澠險
隘難於立軍前却即衆潰矣宜分道並進伺空以出¶且
留半軍於陜為善後計致虛曰如子言乃逗撓也仙曰
<pb:KR3j0038_WYG_076-6b>
兵輕而分正可速達不從争益<md:KR3j0038_SBCK_060-4a>¶牢致虛怒罷其職既而
敗績卒無功建炎元年四月金人屠陜州經制使王&KR0645;
度不能支¶引部曲去官吏逃逸仙為石壕尉獨如平時
歸者襁屬即徙老穉入土花砦三觜石柱大¶通諸山拔
武鋭者分主之自營三觜諭衆曰敵實易與今得地利
若輩堅守足矣少日敵¶復据陜分軍來攻有健酋升前
阜嫚罵仙單騎衝擊挾之以歸始料衆正部伍敵數萬
圍¶三觜仙邀戰伏精兵後崦掩殺萬計奪馬三百敵解
<pb:KR3j0038_WYG_076-7a>
去京洛間多爭附者勢益雄張未閱¶月破敵五十餘壁
初敵再入陜官其土人俾招復業者人給符别之仙隂
縱麾下往約日¶内應二年三月引兵直州南城中火起
敵方備南壁而水軍自新店夜順流薄城東北䝉¶泉坡
龍堂溝以入表裏夾攻僵尸相藉遂復陜始河東之人
倡義拒敵仙約胡夜义者為¶助假以㳂河提舉意不滿
叛趨南原仙誘致殺之奪五千衆邵隆邵雲本其黨欲
為復讎<md:KR3j0038_SBCK_060-4b>¶仙因客鐫說遂來歸乘勝渡河柵中條諸山蒲
<pb:KR3j0038_WYG_076-7b>
解至太原皆響動乃分遣隆雲等取安邑¶虞郷芮城正
平解皆下之蒲幾拔㑹援至不克以功遷閤門宣贊舍
人就畀陜兼安撫司¶公事悉表所俘酋長䕶送行在上
咨歎賜袍帶槍劎許直達奏事便宜處決時闗以東獨¶
陜在益増陴疏塹蒐軍繕鎧廣屯田訓農耕作家素留
鞏盡取至官曰吾父母妻子同城¶存亡矣聞者感悦各
有固志十二月金帥烏嚕徹拔圍陜仙背城鏖鬭七日
敵傷甚跳奔¶三年羅索貝勒自綘移屯蒲觧諜知之設
<pb:KR3j0038_WYG_076-8a>
伏於諸谷鼔噪横突俘馘十八羅索僅以身免¶制置使
王庶檄使輕軍掎角次虞鄉敵以萬甲逆石鍾谷口終
日戰斬級二千遷武功大¶夫寧州觀察使河觧同耀制
置使時河東土豪宻附期王師來為應仙益治軍欲請
於朝¶乞詔陜西諸路各助歩騎二萬㑹張浚經略處置
川陜弗之許十二月羅索衆十萬復圍<md:KR3j0038_SBCK_060-5a>¶陜仙夜使人隧
地焚其攻具營部囂亂縱兵乘之敵稍退四年正月益
生兵𫝊壘晝夜進¶攻鵝車天橋火車衝車叢進仙隨機
<pb:KR3j0038_WYG_076-8b>
拒敵又為金汁礟火藥所及糜爛無遺而圍不解日¶慿
堞須外援浚為遣軍敵先阻雍不得進則令涇原曲端
出鄜坊繞敵後端素嫉仙聲績¶逾已幸其敗詭託不行
丁巳城陷仙挾親軍巷戰矢集身如蝟左臂中刃而殊
戰逾力遂¶死之并其家遇害先是敵嘗許以河南元帥
及圍合復言如前約當退師仙叱曰吾寧鬼¶於宋安用
汝富貴為敵惜其才必欲降之城將¶破先令軍中生致
者予萬金仙平時弊衣同士卒及是雜羣伍中死敵不
<pb:KR3j0038_WYG_076-9a>
能察其為人面¶少和色有犯令雖親屬不貸諸將敗事
或有他過其外屯者輙封箠遣帳下往皆裸就笞¶不敢
出一詞當是時同華長安盡為敵藪陜斗絶一隅初無
朝家素定約束中立孤軍日<md:KR3j0038_SBCK_060-5b>¶與敵确但誦忠義感勵其
衆每拜君賜暨取敵金貲悉均之毛銖不入已以是精
兵三萬¶大小二百戰皆樂為用軍事獨裁決至郡政必
問法所底闔境稱治浚承¶制贈彰武軍節度使建廟商
州邵雲者龍門人城破被執羅索欲命以千户長肆詈
<pb:KR3j0038_WYG_076-9b>
不屈¶乃釘之木架上置觧州東門外惡少撫其背涅文
戲曰可鞘吾佩刀雲怒偃架朴之後五¶日磔解之至抉
眼摘肝詈不絶口斷乃已初行刑將剸刃雲叱之失刀
而斃其忠勇蓋如¶此
　　姦雄嫉勝已者¶
自古姦雄得志包藏禍心窺伺神器其勢必嫉士大夫
之勝已者故常持寧我負人無人¶負我之説若蔡伯喈
之值董卓孔文舉禰正平楊徳祖之值曹操嵇叔夜阮
<pb:KR3j0038_WYG_076-10a>
嗣宗之值司¶馬昭師溫太真之值王處仲謝安石孟嘉
之值桓溫皆可謂不幸矣伯喈僅僅脫卓手終<md:KR3j0038_SBCK_060-6a>¶以之隕
命正平轉死於黄祖文舉覆宗徳祖被戮叔夜罹東市
之害嗣宗沉湎佯狂至為¶勸進表以逃大咎太真以智
挫錢鳳而免其危若蹈虎尾唯謝公以髙名達識表裏
至誠¶故温敬之重之不敢萌相窺之意然尚有為性命
忍須臾及晉祚存亡在此一行之虞孟¶嘉為人夷曠冲
黙名冠州里稱盛徳人仕於温府歴征西叅軍從事中
<pb:KR3j0038_WYG_076-10b>
郞長史在朝隤然¶仗正必不效郗超輩輕與温合然自
度終不得善其去故放志酒中如龍山落帽豈為不¶自
覺哉温至云人不可以無勢我乃能駕馭卿老賊於是
見其肺肝矣嘉雖得全於酒幸¶以考終然纔享年五十
一蓋酒為之累也陶淵明實其外孫傷其道悠運促悲
夫¶
　　俗語放錢
今人出本錢以規利入俗語謂之放債又名¶生放子攷
<pb:KR3j0038_WYG_076-11a>
之亦有所來漢書谷永𫝊云至為人起責分利受謝顔
師古注曰言富賈有錢<md:KR3j0038_SBCK_060-6b>¶假託其名代之為主放與他人
以取利息而共分之此放字所起也¶
　　漢書多叙谷永
予亡弟景何少時讀書甚精勤晝夜不釋卷¶不幸有心
疾以至夭逝嘗見梁𢎞夫誦漢書即云惟谷永一人無
處不有𢎞夫驗之於史¶乃服其說今五十餘年矣漫摭
永諸所論建以渫予在原之思薛宣為少府御史大夫
<pb:KR3j0038_WYG_076-11b>
缺¶永言宣簡在兩府諫大夫劉輔繫獄永同中朝臣上
書救之光禄大夫鄭寛中卒永乞以¶師傅恩加其禮謚
陳湯下獄永上疏訟其功鴻嘉河決永言當觀水勢然
後順天心而圖¶之成帝好鬼神方術永言皆妄人惑衆
挾左道以欺罔世主宜距絶此類梁王為有司奏¶禽獸
行永上疏諫止勿治淳于長初封下朝臣議永言長當
封段㑹宗復為西域都䕶永¶憐其老復逺出手書戒之
建昭雨雪燕多死永請皇后就宫令衆妾人人更進建
<pb:KR3j0038_WYG_076-12a>
始星孛<md:KR3j0038_SBCK_060-7a>¶營室永言為後宫懷姙之象彗星加之將有絶
繼嗣者永始日食永以易占對言酒亡節¶之所致次年
又食永言民愁怨之所致星隕如雨永言王者失道下
將叛去故星叛天而¶隕以見其象樓䕶𫝊言谷子雲之
筆札叙𫝊述其論許班事許皇后𫝊云上采永所言以¶
答書其載於史者詳複如此本𫝊云永善言災異前後
所上四十餘事蓋謂是云¶
　　玉堂殿閣
<pb:KR3j0038_WYG_076-12b>
漢谷永對成帝問曰抑損椒房玉堂之盛寵¶顔師古注
椒房皇后所居玉堂嬖幸之舍也按漢書李尋𫝊久汙
玉堂之署注玉堂殿在¶未央宫翼奉疏曰孝文帝時未
央宫又無髙門武臺麒麟鳳凰白虎玉堂金華之殿三
輔¶黄圖曰未央宫有殿閣三十二椒房玉堂在其中漢
宫閣記云未央宫有玉堂宣室閣又¶引漢書建章宫南
有玉堂壁門三層臺髙二十丈玉堂内殿十二門階階
皆玉為之又有<md:KR3j0038_SBCK_060-7b>¶玉堂神明堂二十六殿然今漢書郊祀
<pb:KR3j0038_WYG_076-13a>
志但云建章宫南有玉堂壁門而無它語晉灼注¶楊雄
解謿上玉堂之句曰黄圖有大玉堂小玉堂殿而今黄
圖無此文¶國朝太宗淳化中賜翰林玉堂之署四字其
後以最下一字犯廟諱故元符中只云玉堂¶紹興末學
士周麟之又乞髙宗御書玉堂二字揭於直廬麟之跋
語自¶有所疑已而議者皆謂玉堂乃殿名不得以為臣
下直舍當如承明故事請曰玉堂之廬¶可也今翰林但
扁摛文堂三字示不敢居然則其為禁内宫殿明白有
<pb:KR3j0038_WYG_076-13b>
殿有閣有臺谷永¶以配椒房言之意當日亦嘗為燕游
之地師古直以為嬖幸之舍與前注自相舛異大誤¶矣
　　漢武帝喜殺人者¶
漢武帝天資剛嚴聞臣下有殺人者不惟不加之罪更
喜而褒稱之李廣以故將軍屏居<md:KR3j0038_SBCK_060-8a>¶藍田夜出至亭為霸
陵醉尉所辱居無何拜右北平太守請尉與俱至軍而
斬之上書自¶陳謝罪上報曰將軍者國之𤓰牙也怒形
則千里竦威振則萬物伏夫報忿除害朕之所¶圗於將
<pb:KR3j0038_WYG_076-14a>
軍也若乃免冠徒跣稽顙請罪豈朕之指哉胡建守軍
正丞(謂未得真官/兼守云也)時監軍御史穿北軍¶壘垣以為賈區
建欲誅之當選士馬日御史與䕶軍諸校列坐堂臯上
建趨至拜謁因令¶走卒曵御史下斬之遂上奏曰案軍
法正亡屬將軍將軍有罪以聞二千石以下行法焉¶丞
於用法疑臣謹以斬謂丞屬軍正斬御史於法有疑也
制曰三王或誓於軍中欲民先¶成其慮也或誓於軍門
之外欲民先意以待事也或將交刃而誓致民志也建
<pb:KR3j0038_WYG_076-14b>
又何疑焉¶建繇是顯名觀此二詔豈不開妄殺之路乎
　　知人之難¶
霍光事武帝但為奉車都尉出則奉車入侍左右雖以
小心謹飭親信初未嘗少見於事<md:KR3j0038_SBCK_060-8b>¶也一旦位諸百僚之
上使之受遺當國金日磾以胡父不降没入官養馬上
因游宴見馬¶於造次頃刻間異其為人即日親近其後
遂為光副兩人皆能稱上所委然一日用四人¶若上官
桀桑𢎞羊亦同時輔政幾於欲害霍光茍非昭帝之明
<pb:KR3j0038_WYG_076-15a>
社稷危矣則其知人之哲¶得失相半為未能盡此雖帝
堯之聖而以為難也¶
　　館職遷除
建炎南渡稍置館職紹興初始定制除監少¶丞外以著
作郎佐郞秘書郞二員挍書正字通十二員為額倣唐
瀛洲十八學士之數其¶遷出它司非郞官即御史唯林
之竒以疾王十朋以論事皆徙越府大宗正丞自乾道
以¶後有㫖須曽任為縣始得除臺察曽任郡守始得為
<pb:KR3j0038_WYG_076-15b>
郞三館之士固無有歴此者於是朝¶廷欲越次擢用者
乃以為將作軍器少監旋進為監班在郎上則無所不
可為欲徑躋<md:KR3j0038_SBCK_060-9a>¶清要者則由著作遷秘郞而拜左右二史
不然不過兼權省郎年嵗閒求一郡而去而御史¶之除
皆歸六院矣爾後頗靳其選俟再遷寺監丞簿然後命
之向時郡守召用雖自軍壘¶亦除郞今資淺望輕者但
得丞及司直或又再命始入省云¶
　容齋五筆卷六<md:KR3j0038_SBCK_060-9b>¶<md:KR3j0038_SBCK_061-1a>¶
<pb:KR3j0038_WYG_077-1a>
欽定四庫全書
　容齋五筆卷七(十四/則)¶　　　　宋　洪邁　撰
　　盛衰不可常
東坡謂廢興成毀不可得而知予每讀書史¶追悼古昔
未嘗不掩卷而歎伶子于叙趙飛燕𫝊極道其姊弟一
時之盛而終之以荒田¶野草之悲言盛之不可留衰之
不可推正此意也國初時工部尚書楊玢長安舊居多
為¶鄰里侵占子弟欲以狀訴其事玢批紙尾有試上含
<pb:KR3j0038_WYG_077-1b>
元基上望秋風秋草正離離之句方¶去唐未百年而故
宫殿已如此殆於宗周黍離之詠矣慈恩寺塔有荆叔
所題一絶句字¶極小而端勁最為感人其詞曰漢國河
山在秦陵草木深暮雲千里色無處不傷心㫖意¶髙逺
不知為何人必唐世詩流所作也李嶠汾隂行云富貴
榮華能幾時山川滿目淚沾¶衣不見只今汾水上唯有
年年秋燕飛明皇聞之至於泣下杜甫觀畵馬圖云憶
昔巡幸<md:KR3j0038_SBCK_061-1b>¶新豐宫翠華拂天來向東騰驤磊落三萬匹皆
<pb:KR3j0038_WYG_077-2a>
與此圖筋骨同君不見金粟堆前松栢裏¶龍媒去盡鳥
呼風公孫大娘弟子舞劍器行云先帝侍女八千人公
孫劎器初第一五十¶年間似反掌風塵澒洞昏王室梨
園弟子散如烟女樂餘姿映寒日元㣲之連昌宫詞云¶
兩宫定後六七年却尋家舍行宫前莊園燒盡有枯井
行宫門闥樹宛然又云舞榭欹傾¶基尚在文窗窈窕紗
猶緑上皇偏愛臨砌花依然御榻臨堦斜寢殿相連端
正樓太真梳¶洗樓上頭晨光未出簾影黑至今反挂珊
<pb:KR3j0038_WYG_077-2b>
瑚鉤指似旁人因慟哭却出宫門淚相續凡此¶諸篇不
可勝紀飛燕别𫝊以為伶元所作又有元自叙及宣譚
跋語予竊有疑焉不唯其¶書太媟至云楊雄獨知之雄
貪名矯激謝不興交為河東都尉捽辱決曹班躅躅從
兄子¶彪續司馬史記絀子于無所叙皆恐不然而自云
成哀之世為淮南相案是時淮南國<md:KR3j0038_SBCK_061-2a>¶絶久矣可昭其妄
也因序次諸詩聊載於此
　　唐賦造語相似
<pb:KR3j0038_WYG_077-3a>
唐人作賦多以造語為竒杜牧阿房宫賦云明星熒熒
開粧鏡也緑雲擾擾梳曉鬟也渭¶流漲膩棄脂水也烟
斜霧横焚椒蘭也雷霆乍驚宫車過也轆轆逺聴杳不
知其所之也¶其比興引喻如此其侈然楊敬之華山賦
又在其前叙述尤壯曰見若咫尺田千畝矣見¶若環堵
城千雉矣見若杯水池百里矣見若蟻蛭臺九層矣醯
雞往來周東西矣蠛蠓紛¶紛秦速亡矣蜂窠聮聮起阿
房矣俄而復然立建章矣小星奕奕焚咸陽矣纍纍繭
<pb:KR3j0038_WYG_077-3b>
栗祖¶龍藏矣後又有李庾者賦西都云秦址薪矣漢址
蕪矣西去一舍鞠為墟矣代逺時移作¶新都矣其文與
意皆不逮楊杜逺甚髙彦休闕史云敬之賦五千字唱
在人口賦内之句¶如上數語杜司徒佑李太尉德裕常
所誦念牧之乃佑孫則阿房賦實摹倣楊作也彦休<md:KR3j0038_SBCK_061-2b>¶者
昭宗時人
　　張藴古大寳箴¶
唐太宗初即位直中書省張藴古上大寳箴凡六百餘
<pb:KR3j0038_WYG_077-4a>
言遂擢大理丞新唐史附其姓名¶於文藝謝偃傳末又
不載此文但云諷帝以民畏而未懷其詞挺切而已資
治通鑑僅載¶其略曰聖人受命拯溺亨屯故以一人治
天下不以天下奉一人壯九重於内所居不過¶容膝彼
昬不知瑶其臺而瓊其室羅八珍於前所食不過適口
惟狂㒺念邱其糟而池其¶酒勿没没而闇勿察察而明
雖冕旒蔽目而視於未形雖黈纊塞耳而聽於無聲然
此外¶尚多規正之語如曰惟辟作福為君實難主普天
<pb:KR3j0038_WYG_077-4b>
之下處王公之上任土貢其有求具僚¶陳其所倡是故
恐懼之心日弛邪僻之情轉放豈知事起乎所忽禍生
乎無妄大明無私¶照至公無私親禮以禁其奢樂以防
其佚勿謂無知居髙聽卑勿謂何害積小就大樂不<md:KR3j0038_SBCK_061-3a>¶可
極樂極生哀欲不可縱縱欲成災勿内荒於色勿外荒
於禽勿貴難得貨勿聽亡國音¶内荒伐人性外荒蕩人
心難得之貨侈亡國之音滛勿謂我尊而慢賢侮士勿
謂我智而¶拒諫矜已安彼反側如春陽秋露巍巍蕩蕩
<pb:KR3j0038_WYG_077-5a>
恢漢髙大度撫兹庶事如履薄臨深戰戰栗¶栗用周文
小心一彼此於胸臆捐好惡於心想如衡如石不定物
以限物之懸者輕重自¶見如水如鏡不示物以情物之
鑒者妍媸自生勿渾渾而濁勿皎皎而清勿没没而闇
勿¶察察而明吾王撥亂勘以智力民懼其威未懷其徳
我皇撫運扇以淳風民懷其始未保¶其終使人以心應
言以行天下為公一人有慶其文大抵不凡既不為史
所書故學者亦¶罕𫝊誦藴古為丞四年以無罪受戮太
<pb:KR3j0038_WYG_077-5b>
宗尋悔之乃有覆奏之㫖𫝊亦不書而以為坐事¶誅皆
失之矣舊唐書全載此箴仍專立傳不知宋景文何為
削之也<md:KR3j0038_SBCK_061-3b>¶　　國初文籍
國初承五季亂離之後所在書籍印板至少¶宜其焚煬
蕩析了無孑遺然太平興國中編次御覽引用一千六
百九十種其綱目並載¶於首卷而雜書古詩賦又不及
具録以今考之無傳者十之七八矣則是承平百七十
<pb:KR3j0038_WYG_077-6a>
年¶翻不若極亂之世姚鉉以大中祥符四年集唐文粹
其序有云況今厯代文籍略無亡逸¶觀鉉所類文集蓋
亦多不存誠為可歎
　　叙西漢郊祀天地¶
郊祀合祭分祭之論國朝元豐元祐紹聖中三議之矣
莫辯於東¶坡之立説然其大㫖駁當時議臣謂周漢以
來皆嘗合祭及謂夏至之日行禮為不便予¶固贊美之
於四筆矣但熟考漢史猶為未盡自髙皇帝增秦四畤
<pb:KR3j0038_WYG_077-6b>
為五以事天地武帝以¶來至于元成皆郊見甘泉武帝
因幸汾隂始立后土祠於睢上率嵗嵗間舉之或隔一
嵗<md:KR3j0038_SBCK_061-4a>¶常以正月郊泰畤三月祠后土成帝建始元年初立
南北郊亦用正月三月辛日而罷甘¶泉汾隂之祭元豐
祐紹三議皆未嘗及此蓋盛夏入廟出郊在漢禮元不
然也是時坡公¶以非議者所起故不暇更為之説似不
必深攻合祭為王莽所行庶幾往復考賾不至矛¶盾當
復俟知禮者折衷之焉
<pb:KR3j0038_WYG_077-7a>
　　騫騫二字義訓¶
騫騫二字音義訓釋不同以字書正之騫去乾切注云
馬腹縶又虧也今列於禮部韻略¶下平聲二仙中騫虚
言切注云飛皃今列於上平聲二十二元中文人相承
以騫騰之騫¶為軒昂掀舉之義非也其字之下從馬馬
豈能掀舉哉閔損字子騫雖古聖賢命名制字¶未必有
所拘泥若如虧少之義則渙然矣其下從鳥則於掀飛
之訓為得此字殆廢於今¶故東坡山谷亦皆押騫字入
<pb:KR3j0038_WYG_077-7b>
元字如時來或作鵬騫𫝊非其人恐飛騫之類特不暇
毛舉<md:KR3j0038_SBCK_061-4b>¶深考耳唯韓公和侯恊律詠筍一聮云得時方張
王挾勢欲騰騫乃為得之此固小學瑣¶瑣尤可以見公
之不苟於下筆也
　　書麴信陵事¶
夜讀白樂天秦中吟十詩其立碑篇云我聞望江縣麴
令撫惸嫠(麴名/信陵)在官有仁政名不聞京¶師身殁欲歸塟
百姓遮路歧攀轅不得去留塟此江湄至今道其名男
<pb:KR3j0038_WYG_077-8a>
女涕皆垂無人立¶碑碣惟有邑人知予因憶少年寓無
錫時從錢伸仲大夫借書正得信陵遺集財有詩三¶十
三首祈雨文三首信陵以正元元年鮑防下及第為四
人以六年作望江令讀其投石¶祝江文云必也私欲之
求行於邑里慘黷之政施於黎元令長之罪也神得而
誅之豈可¶移於人以害其嵗詳味此言其為政無愧於
神天可見矣至大中十一年寄客郷貢進士¶姚輦以其
文示縣令蕭縝縝輟俸買石刋之樂天十詩作於正元
<pb:KR3j0038_WYG_077-8b>
元和之際距其亡十五<md:KR3j0038_SBCK_061-5a>¶年耳而名已不𫝊新唐藝文志
但記詩一卷略無它說非樂天之詩幾於與草木俱腐
乾¶道二年歴陽陸同為望江令得其詩於汝隂王廉清
為刋板而致之郡庫但無祈雨文也¶
　　貢禹朱暉晩達
貢禹壯年仕不遇棄官而歸至元帝初乃召¶用由諫大
夫遷光禄奏言臣犬馬之齒八十一凡有一子年十二
則禹入朝時蓋年八十¶其生子時固已七十嵗矣竟再
<pb:KR3j0038_WYG_077-9a>
遷至御史大夫列於三公杜子美云長安卿相多少年
富¶貴應須致身早是不然也朱暉在章帝朝自臨淮太
守屏居後召拜僕射復為太守上疏¶乞留中詔許之因
議事不合自繫獄不肯復署議曰行年八十得在機宻
當以死報遂閉¶口不復言帝意解遷為尚書令至和帝
時復諫征匈奴計其年當九十矣其忠正非禹比¶也
　　琵琶行海棠詩<md:KR3j0038_SBCK_061-5b>¶白樂天琵琶行一篇讀者但羨其風致敬其詞章至形
<pb:KR3j0038_WYG_077-9b>
於樂府詠歌之不足遂以謂真為¶長安故倡所作予竊
疑之唐世法網雖於此為寛然樂天嘗居禁宻且謫官
未久必不肯¶乘夜入獨處婦人船中相從飲酒至於極
彈絲之樂中夕方去豈不虞商人者他日議其¶後乎樂
天之意直欲攄冩天涯淪落之恨爾東坡謫黄州賦定
惠院海棠詩有陋邦何處¶得此花無乃好事移西蜀天
涯流落俱可念為飲一尊歌此曲之句其意亦爾也或
謂殊¶無一話一言與之相似是不然此真能用樂天之
<pb:KR3j0038_WYG_077-10a>
意者何必效常人章摹句冩而後已哉¶
　　東坡不隨人後
自屈原詞賦假為漁父日者問答之後後人¶作者悉相
規倣司馬相如子虛上林賦以子虛烏有先生亡是公
揚子雲長楊賦以翰林¶主人子墨客卿班孟堅兩都賦
以西都賔東都主人張平子兩都賦以憑虛公子安處
先<md:KR3j0038_SBCK_061-6a>¶生左太沖三都賦以西蜀公子東吳王孫魏國先生
皆改名換字蹈襲一律無復超然新¶意稍出於法度規
<pb:KR3j0038_WYG_077-10b>
矩者晉人成公綏嘯賦無所賔主必假逸羣父子乃能
遣詞枚乘七發¶本只以楚太子吳客為言而曹子建七
啓遂有𤣥㣲子鏡機子張景陽七命有沖漠公子¶殉華
大夫之名言話非不工也而此習根著未之或改若東
坡公作後把菊賦破題直云¶吁嗟先生誰使汝坐堂上
稱太守殆如飛龍搏鵬騫翔扶揺於烟霄九萬里之外
不可摶¶詰豈區區巢林翾羽者所能窺探其涯涘哉於
詩亦然樂天云醉貌如霜葉雖紅不是春¶坡則曰兒童
<pb:KR3j0038_WYG_077-11a>
誤喜朱顔在一笑那知是酒紅杜老云休將短髪還吹
帽笑倩旁人為正冠¶坡則曰酒力漸消風力軟颼颼破
帽多情却戀頭鄭谷十日菊云自縁今日人心别未必¶
秋香一夜衰坡則曰相逢不用忙歸去明日黄花蝶也
愁又曰萬事到頭都是夢休休明<md:KR3j0038_SBCK_061-6b>¶日黄花蝶也愁正采
舊公案而機杼一新前無古人於是為至與夫用見他
桃李樹思憶¶後園春之意以為長因送人處憶得别家
時為一僧所嗤者有間矣
<pb:KR3j0038_WYG_077-11b>
　　元白習制科
白樂天元㣲之同習制科中第之後白公寄¶㣲之詩曰
皆當少壯日同惜盛明時光景嗟虛擲雲霄竊暗闚攻
文朝矻矻講學夜孜孜¶䇿目穿如札毫鋒銳若錐注云
時與㣲之結集策略之目其數至百十各有纎鋒細管
筆¶攜以就試相顧輒笑目為毫錐乃知士子待敵編綴
應用自唐以來則然毫錐筆之名起¶於此也
　　門生門下見門生
<pb:KR3j0038_WYG_077-12a>
後唐裴尚書年老致政清泰初其門生馬裔孫知舉放
榜後引新進士謁謝於裴裴歡宴¶永日書一絶云官途
最重是文衡天與愚夫作盛名三主禮闈今八十門生
門下見門生<md:KR3j0038_SBCK_061-7a>¶時人榮之事見蘇耆開譚録予以五代登
科記考之裴在同光中三知舉四年放進士八人裔孫
預焉後十年裔孫為翰林學士以清泰三年放進士十
三人茲所書是已裔孫尋拜相新史亦載此一句云白
樂天詩有與諸同年賀座主髙侍郞新拜太常同宴¶蕭
<pb:KR3j0038_WYG_077-12b>
尚書亭子一篇注云座主於蕭尚書下及第予考登科
記樂天以正元十六年庚辰中¶書舍人髙郢下第四人
登科郢以寳應二年癸夘禮部侍郞蕭昕下第九人登
科迨郢拜¶太常時幾四十年矣昕自癸夘放進士之後
二十四年丁夘又以禮部尚書再知貢舉可¶謂壽俊觀
白公所賦益可見唐世舉子之尊尚主司也
　　¶¶¶韓蘇杜公叙馬
韓公人物畫記其叙馬處云馬大者九匹於¶馬之中又
<pb:KR3j0038_WYG_077-13a>
有上者下者焉行者牽者奔者涉者陸者翹者顧者鳴
者寢者訛者立者齕者<md:KR3j0038_SBCK_061-7b>¶飲者溲者陟者降者痒磨樹者
噓者嗅者喜而相戲者怒相踶齧者秣者騎者驟者走
者¶載服物者載狐兔者凡馬之事二十有七焉馬大小
八十有三而莫有同者焉秦少游謂¶其叙事該而不煩
故倣之而作羅漢記坡公賦韓幹十四馬詩云二馬並
驅攢八蹄二馬¶宛頸鬉尾齊一馬任前雙舉後一馬却
避長鳴嘶老髯奚官騎且顧前身作馬通馬語後¶有八
<pb:KR3j0038_WYG_077-13b>
匹飲且行㣲流赴吻若有聲前者既濟出林鶴後者欲
涉鶴俛啄最後一匹馬中龍¶不嘶不動尾揺風韓生畫
馬真是馬蘇子作詩如見畫世無伯樂亦無韓此詩此
畫誰當¶看詩之與記其體雖異其為布置鋪冩則同誦
坡公之語蓋不待見畫也余雲林繪監中¶有臨本畧無
小異杜老觀曹將軍畫馬圖云昔日太宗拳毛騧近時
郭家獅子花今之新¶圖有二馬復令識者久歎嗟其餘
七匹亦殊絶迥若寒空動烟雪霜蹏蹴踏長楸間馬官<md:KR3j0038_SBCK_061-8a>¶
<pb:KR3j0038_WYG_077-14a>
厮養森成列可憐九馬争神駿顧視清髙氣深穏其語
視東坡似若不及至於斯須九重¶真龍出一洗萬古凡
馬空不妨獨步也杜又有畫馬讚云韓幹畫馬毫端有
神驊騮老大¶騕&KR1153;清新及四蹄雷雹一日天池瞻彼駿
骨實維龍媒之句坡公九馬贊言薛紹彭家藏¶曹將軍
九馬圖杜子美所謂作詩者也其詞云牧者萬嵗繪者
惟霸甫為作誦偉哉九馬¶讀此詩文數篇真能使人方
寸超然意氣横出可謂妙絶動宫商矣
<pb:KR3j0038_WYG_077-14b>
　　風災霜旱
慶元四年饒州盛夏中時雨頻降六七月之¶間未嘗請
禱農家水車龍具倚之於壁父老以為所未見指其西
成有秋當倍常嵗而低¶下之田遂以潦告餘干安仁乃
於八月罹地火之厄地火者蓋苗根及心孽蟲生之莖
榦¶焦枯如火烈烈正古之所謂蟊賊也九月十四日嚴
霜連降晩稻未實者皆為所薄不能<md:KR3j0038_SBCK_061-8b>¶復生諸縣多然有
常産者訴於郡縣郡守孜孜愛民有意蠲租然僚吏多
<pb:KR3j0038_WYG_077-15a>
云在法無此兩¶項又云九月正是霜降節不足為異案
白樂天諷諫杜陵叟一篇曰九月霜降秋早寒禾¶穗未
熟皆青乾長吏明知不申破急斂暴征求考課此明證
也予因記元祐五年蘇公守¶杭日與宰相吕汲公書論
浙西災傷曰賢哲一聞此言理無不行但恐世俗諂薄
成風揣¶所樂聞與所忌諱争言無災或有災而不甚損
八月之末秀州數千人訴風災吏以為法¶有訴水旱而
無訴風災閉拒不納老幼相騰踐死者十一人由此言
<pb:KR3j0038_WYG_077-15b>
之吏不喜言災者蓋¶十人而九不可不察也蘇公及此
可謂仁人之言豈非昔人立法之初如所謂風災所謂¶
旱霜之類非如水旱之田可以稽考懼貪民乘時或成
冒濫故不輕啓其端今日之計固¶難添創條式但凡有
災傷出於水旱之外者專委良守令推而行之則實惠
及民可以救<md:KR3j0038_SBCK_061-9a>¶其流亡之禍仁政之上也¶
　
　容齋五筆卷七<md:KR3j0038_SBCK_061-9b>¶<md:KR3j0038_SBCK_062-1a>¶
<pb:KR3j0038_WYG_078-1a>
欽定四庫全書
容齋五筆卷八(十二/則)¶　　　　　宋　洪邁　撰
　　白蘇詩紀年嵗
白樂天為人誠實洞達故作詩述懷好紀年¶嵗因閱其
集輒抒録之此生知負少年心不展愁眉欲三十莫言
三十是少年百嵗三分¶已一分何況纔中年又過三十
二不覺明鏡中忽年三十四我年三十六冉冉昏復旦
非¶老亦非少年過三紀餘行年欲四十有女曰金鑾我
<pb:KR3j0038_WYG_078-1b>
今欲四十秋懷亦可知行年三十九¶嵗暮日斜時忽因
時節驚年嵗四十如今欠一年四十為野夫田中學鉏
糓四十官七品¶拙宦非由它毛鬢早改變四十白髪生
況我今四十本來形貌羸衰病四十身嬌癡三嵗¶女自
問今年幾春秋四十初四十未為老憂傷早衰惡莫學
二郞吟太苦纔年四十鬢如¶霜下有獨立人年來四十
一若為重入華陽院病髪愁心四十三已年四十四又
為五品<md:KR3j0038_SBCK_062-1b>¶官面瘦頭斑四十四逺謫江州為郡吏行年四
<pb:KR3j0038_WYG_078-2a>
十五兩鬢半蒼蒼四十六時三月盡送春¶争得不殷勤
我今四十六衰顇卧江城鬢髪蒼浪牙齒疎不覺身年
四十七明朝四十九¶應轉悟前非四十九年身老日一
百五夜月明天衰鬢蹉跎將五十闗河迢遞過三千青¶
山舉眼三千里白髪平頭五十人宦途氣味已諳盡五
十不休何日休五十江城守停杯¶忽自思莫學爾兄年
五十蹉跎始得掌絲綸五十未全老尚可且歡娛長慶
二年秋我年¶五十一二月五日花如雪五十二人頭似
<pb:KR3j0038_WYG_078-2b>
霜老挍於君合先退明年半百又加三前嵗花¶前五十
二今年花前五十五倘年七十猶强健尚得閒行十五
春去時十一二今年五十¶六我年五十七榮名得幾許
我年五十七歸去誠已遲身為三品官年巳五十八五
十八¶翁方有後静思堪喜亦堪嗟半百過九年艷陽殘
一日火銷燈盡天明後便見平頭六十<md:KR3j0038_SBCK_062-2a>¶人六十河南尹
前途足可知不准擬身年六十上山仍未要人扶不准
擬身年六十遊春¶猶自有心情我今悟已晚六十方退
<pb:KR3j0038_WYG_078-3a>
閒今嵗日餘二十六來嵗年登六十二心情多少在¶六
十二三人六十三翁頭雪白假如醒黠欲何為行年六
十四安得不衰羸我今六十五¶走若下坡輪年開第七
秩屈指幾多人五十八歸來今年六十六無憂亦無喜
六十六年¶春共把十千沽一斗相㸔七十欠三年七十
欠四嵗此生那足論六十八衰翁乗衰百疾¶攻又問年
幾何七十行欠二更過今年年七十假如無病亦宜休
今日行年將七十猶須¶慙愧病來遲且喜同年滿七十
<pb:KR3j0038_WYG_078-3b>
莫嫌衰病莫嫌貧舊語相𫝊聊自慰世間七十老人稀
皤¶然七十翁亦足稱壽考昨日復今辰悠悠七十春人
生七十稀我年幸過之白須如雪五¶朝臣又入新正第
七旬時年七十一行開第八秩可謂盡天年吾今巳年
七十一眼昏須<md:KR3j0038_SBCK_062-2b>¶白頭風眩七十人難到過三更較稀七
十三人難再到今春來是别花來七十三翁旦暮¶身誓
開險路作通津風光抛得也七十四年春夀及七十五
俸霑五十千其多如此蘇公¶素重樂天故閒亦效之如
<pb:KR3j0038_WYG_078-4a>
龍鍾三十九勞生已强半嵗暮日斜時還為昔人歎正
引用其¶語又四十豈不知頭顱畏人不出何其愚我今
四十二衰髪不滿梳憶在錢塘正如此回¶頭四十二年
非行年四十九還此北窗宿吾年四十九賴此一笑喜
嗟我與君皆丙子四¶十九年窮不死五十之年初過二
衰顔記我今如此白髮蒼顔五十三家人强遣試春衫¶
先生年來六十化道眼已入不二門紛紛華髪不足道
當返六十過去魂我年六十一頺¶景薄西山結髮事文
<pb:KR3j0038_WYG_078-4b>
史俯仰六十踰與君皆丙子各已三萬日翫味莊誦便
如閱年譜也¶
　　天將富此翁
唐劉仁軌任給事中為宰相李義府所惡出<md:KR3j0038_SBCK_062-3a>¶為青州刺
史及代還欲斥以罪又坐漕船覆没免官其後百濟叛
詔以白衣撿挍帶方州¶刺史仁軌謂人曰天將富貴此
翁邪果削平遼海白樂天有自題酒庫一篇云身更求
何¶事天將富此翁此翁何處富酒庫不曽空注云劉仁
<pb:KR3j0038_WYG_078-5a>
軌詩天將富此翁以一醉為富也然¶則唐史以此為仁
軌之語而不言其詩為未審耳¶
　　白公説俸禄
白樂天仕宦從壯至老凡俸禄多寡之數悉¶載於詩雖
波及他人亦然其立身廉清家無餘積可以概見矣因
讀其集輒叙而列之其¶為挍書郞曰俸錢萬六千月給
亦有餘為左拾遺曰月慚諫紙二千張嵗愧俸錢三十
萬¶兼京兆户曹曰俸錢四五萬月可奉晨昏廩禄二百
<pb:KR3j0038_WYG_078-5b>
石嵗可盈倉囷貶江州司馬曰散員¶足庇身薄俸可資
家壁記曰嵗廩數百石月俸六七萬罷杭州刺史曰三
年請禄俸頗有<md:KR3j0038_SBCK_062-3b>¶餘衣食移家入新宅罷郡有餘資為蘇
州刺史曰十萬户州尤覺貴二千石禄敢言貧為¶賔客
分司曰俸錢八九萬給受無虚月嵩洛供雲水朝廷乞
俸錢老宜官冷静貧賴俸優¶饒官優有禄料職散無羈
縻官銜依口得俸禄逐身來為河南尹曰厚俸如何用
閒居不¶可忘不赴同州曰誠貪俸錢厚其如身力衰為
<pb:KR3j0038_WYG_078-6a>
太子少傅曰月俸百千官二品朝廷雇我¶作閒人又問
俸厚薄百十隨月至七年為少傅品髙俸不薄其致仕
曰全家遁此曾無悶¶半俸資身亦有餘俸隨日計錢盈
貫禄逐年支粟滿囷壽及七十五俸占五十千其泛叙¶
曰歴官凡五六禄俸及妻孥料錢隨官用生計逐年營
形骸僶俛班行内骨肉匀留俸禄¶中其他人者如陜州
王司馬曰公事閒忙同少尹俸錢多少敵尚書劉夢得
罷賔客除秘¶監禄俸略同曰日望揮金賀新命俸錢依
<pb:KR3j0038_WYG_078-6b>
舊又如何歎洛陽長水二縣令曰朱紱洛陽官<md:KR3j0038_SBCK_062-4a>¶位屈青
袍長水俸錢貧其將下世有達哉樂天行曰先賣南坊
十畝園次賣東郭二頃田¶然後兼賣所居宅髣髴獲緡
二三千但恐此錢用不盡即先朝露歸夜泉後之君子
試一¶味其言雖日飲貪泉亦知斟酌矣觀其生涯如是
東坡云公廩有餘粟府有餘帛殆亦不¶然
　　白居易出位¶
白居易為左贊善大夫盜殺武元衡京都震擾居易首
<pb:KR3j0038_WYG_078-7a>
上疏請亟捕賊刷朝廷恥以必得¶為期宰相嫌其出位
不悦因是貶江州司馬此唐書本傳語也案是時宰相
張𢎞靖韋貫¶之𢎞靖不足道貫之於是為失矣白集載
與楊虞卿書云左降詔下明日而東思欲一陳¶於左右
去年六月盜殺右丞相於通衢中迸血體磔髪肉所不
忍道合朝震慄不知所云¶僕以書籍以來未有此事茍
有所見雖畎畆皁隷之臣不當黙黙況在班列而能勝
其痛<md:KR3j0038_SBCK_062-4b>¶憤邪故武丞相之氣平明絶僕之書奏日午入兩
<pb:KR3j0038_WYG_078-7b>
日之内滿城知之其不與者或語以偽¶言或陷以非語
皆曰丞郞給舍諫官御史尚未論請而贊善大夫何反
憂國之甚也僕聞¶此語退而思之贊善大夫誠賤冗耳
朝廷有非常事即日獨進封章謂之忠謂之憤亦無¶愧
矣謂之妄謂之狂又敢逃乎以此獲辜顧何如耳況又
不以此為罪名乎白之自述如¶此然則一時指為出位
者不但宰相而已也史又曰居易母墜井死而賦新井
篇以是左¶降前書所謂不以此為罪名者是已
<pb:KR3j0038_WYG_078-8a>
　　醉翁亭記酒經¶
歐陽公醉翁亭記東坡公酒經皆以也字為絶句歐陽
二十一也字坡用十六也字歐記¶人人能讀至於酒經
知之者蓋無幾坡公嘗云歐陽作此記其詞玩易蓋戲
云耳不自以¶為竒特也而妄庸者作歐語云平生為此
文最得意又云吾不能為退之畫記退之不能<md:KR3j0038_SBCK_062-5a>¶為吾醉
翁亭記此又大妄也坡酒經每一也字上必押韻暗寓
於賦而讀之者不覺其激¶昂淵妙殊非世間筆墨所能
<pb:KR3j0038_WYG_078-8b>
形容今盡載於此以示後生輩其詞云南方之氓以糯
與秔¶雜以卉藥而為餅嗅之香嚼之辣揣之枵然而輕
此餅之良者也吾始取麵而起肥之和¶之以姜液烝之
使十裂繩穿而風戾之愈久而益悍此麴之精者也米
五㪷為率而五分¶之為三㪷者一為五升者四三㪷者
以釀五升者以投三投而止尚有五升之贏也始釀¶以
四兩之餅而每投以二兩之麴皆澤以少水足以散解
而均停也釀者必罋按而井泓¶之三日而井溢此吾酒
<pb:KR3j0038_WYG_078-9a>
之萌也酒之始萌也甚烈而㣲苦蓋三投而後平也凡
餅烈而麴¶和投者必屢嘗而增損之以舌為權衡也既
溢之三日乃投九日三投通十有五日而後¶定也既定
乃注以㪷水凡水必熟而冷者也凡釀與投必寒之而
後下此炎州之令也既<md:KR3j0038_SBCK_062-5b>¶水五日乃篘得二㪷有半此吾
酒之正也先篘半日取所謂贏者為粥米一而水三之
揉¶以餅麴凡四兩二物并也投之糟中熟撋而再釀之
五日壓得㪷有半此吾酒之少勁者¶也勁正合為四㪷
<pb:KR3j0038_WYG_078-9b>
又五日而飲則和而力嚴而不猛也篘絶不旋踵而粥
投之少留則糟¶枯中風而酒病也釀久者酒淳而豐速
者反是故吾酒三十日而成也此文如太牢八珍¶咀嚼
不嫌於致力則真味愈雋永然未易為俊快者言也¶
　　白公感石
白樂天有奉和牛思黯以李蘇州所寄太湖¶石竒狀絶
倫因作詩兼呈劉夢得其末云共嗟無此分虛管太湖
來注與夢得俱典姑蘇¶而不獲此石又有感石上舊字
<pb:KR3j0038_WYG_078-10a>
云太湖石上鐫三字十五年前陳結之案陳結之並無
所¶經見全不可曉後觀其對酒有懷寄李郎中一絶句
曰往年江外抛桃葉去嵗樓中别栁<md:KR3j0038_SBCK_062-6a>¶枝寂寞春來一杯
酒此情惟有李君知注曰桃葉結之也栁枝樊素也然
後結之之義始¶明樂天以病而去栁枝故作詩云兩枝
楊栁小樓中嫋娜多年伴醉翁明日放歸歸去後¶世間
應不要春風因劉夢得有戲之之句又答之云誰能更
學孩童戲尋逐春風捉栁花¶然其鍾情處竟不能忘如
<pb:KR3j0038_WYG_078-10b>
云病共樂天相伴住春隨樊子一時歸金羈駱馬近貰
却羅袖¶栁枝尋放還觴詠罷來賔閣閉笙歌散後妓房
空皆是也讀之使人悽然¶
　　禮部韻略非理
禮部韻略所分字有絶不近人情者如東之¶與冬清之
與青至於隔韻不通用而為四聲切韻之學者必强立
説然終為非是如撰字¶至列於上去三韻中仍義訓不
一頃紹興二十年省闈舉子兼經出易簡天下之理得
<pb:KR3j0038_WYG_078-11a>
賦¶予為參詳官有㸃撿試卷官蜀士杜華云簡字韻甚
窄若撰字必在所用然惟撰述之撰<md:KR3j0038_SBCK_062-6b>¶乃可爾若雜物撰
徳體天地之撰異乎三子者之撰欠伸撰杖屨之類皆
不可用予以白¶知舉請掲榜示衆何通逺諫議初亦難
之予曰倘舉塲皆落韻如何出手乃自書一榜榜¶才出
八廂邏卒以為逐舉未嘗有此例即録以報主者士人
滿簾前上請予為逐一剖析¶然後退又静之與靚其義
一也而以靜為上聲靚為去聲案漢書賈誼鵩賦澹乎
<pb:KR3j0038_WYG_078-11b>
若深淵¶之靚顔師古注靚與静同史記正作静揚雄甘
泉賦暗暗靚深注云靚即靜字耳今析入¶兩音殊為非
理予名雲竹莊之堂曰賞静取杜詩賞静憐雲竹之句
也守僧居之頻年三¶易有道人指曰靜字左傍乃争字
以故不定疊於是撤去元扁而改為靚云¶
　　唐臣乞贈祖
唐世贈典唯一品乃及祖餘官只贈父耳而¶長慶中流
澤頗異白樂天制集有户部尚書楊於陵回贈其祖為
<pb:KR3j0038_WYG_078-12a>
吏部郎中祖母崔氏為<md:KR3j0038_SBCK_062-7a>¶郡夫人馬揔准制贈亡父亦請
回其祖及祖母散騎常侍張惟素亦然非常制也是時
崔¶植為相亦有陳情表云亡父嬰甫是臣本生亡伯祐
甫臣今承後嗣襲雖移孝心則在自¶去年以來累有慶
澤凡在朝列再䝉追榮或有陳乞皆許回授臣委當寵
擢而顯揚之命¶獨未及於先人今請以在身官秩并前
後合叙勲封特乞回充追贈則知其時一切之制¶如此
伯兄文惠執政乞以己合轉官回贈髙祖既已得㫖而
<pb:KR3j0038_WYG_078-12b>
為後省封還固近無此比且¶失於考引唐時故事也
　　承襲用經語誤¶
經傳中事實多有轉相祖述而用初不考其訓故者如
邶谷風之詩為淫新昏棄舊室而¶作其詞曰宴爾新昏
以我御窮宴安也言安愛爾之新昏但以我御窮苦之
時至於富貴¶則棄我今人乃以初娶為宴爾非惟於詩
意不合且又再娶事豈堪用也抑之詩曰訏謨<md:KR3j0038_SBCK_062-7b>¶定命逺
猶辰告毛公曰訏大也謨謀也猶道也辰時也猶與猷
<pb:KR3j0038_WYG_078-13a>
同鄭箋曰猶圖也言大謀定命為天下逺圖庶事而以
嵗時告施之如正月始和布政也案此特謂上告下之
義今詞臣乃用於制詔以屬臣下而臣下於表章中亦
用之不知其與入告爾后之告不侔也生民之詩曰誕
彌厥月毛公曰誕大也彌終也鄭箋言后稷之在其母
終人道十月而生案訓彌為終其義亦未易曉至俾爾
彌爾性似先公酋矣既釋彌為終又曰酋終也頗涉頻
複生民凡有八誕字誕寘之隘巷誕寘之平林誕寘之
<pb:KR3j0038_WYG_078-13b>
寒氷誕實匍匐誕后稷之穡誕降嘉種誕我祀如何若
悉以誕為大於義亦不通它如誕先登于岸之類新安
朱氏以為發語之辭是已莆田鄭氏云彌只訓滿謂滿
此月耳今稱聖節曰降誕曰誕節人相稱曰誕日誕辰
慶誕皆為不然但承習膠固無由可革雖東坡公亦云
仰止誕彌之慶未能免俗書之於此使子弟後生輩知
之左傳王使宰孔賜齊侯胙齊侯將下拜孔曰天子使
孔¶曰以伯舅耋老無下拜對曰天威不違顔咫尺敢不
<pb:KR3j0038_WYG_078-14a>
下拜下拜登受謂拜於堂下而受胙¶於堂上今人簡牘
謝饋者輒曰謹已下拜猶未為甚失若天威不違顔咫
尺則上四字為¶天子設下三字為人臣設故注言天鑒
察不逺威嚴常在顔面之前今士大夫往往於表¶奏中
言違顔或曰咫顔咫尺之顔全與本指爽戾如用龍顔
聖顔天顔之類自無害也¶
　　長慶表章
唐自大厯以河北三鎮為悍藩所據至元和¶中田𢎞正
<pb:KR3j0038_WYG_078-14b>
以魏歸國長慶初王承元劉緫去鎮幽於是河北畧定
而穆宗以昏君崔植杜¶元穎王播以庸相不能建久長
之䇿輕徙田𢎞正以啓王庭湊之亂繆用張𢎞靖以啓
朱¶克融之亂朝廷以諸道十五萬衆裴度元臣宿望烏
重嗣李光顔當時名將屯守踰年竟<md:KR3j0038_SBCK_062-8a>¶無成功財竭力盡
遂以節鉞授二賊再失河朔訖于唐亡觀一時事勢何
止可為痛哭而¶宰相請上尊號表云陛下自即大位及
此二年無巾車汗馬之勞而坐平鎮冀無亡弓遺¶鏃之
<pb:KR3j0038_WYG_078-15a>
費而立定幽燕以謂威靈四及請為神武君臣上下其
亦云無羞恥矣此表乃白居¶易所作又翰林學士元稹
求為宰相恐裴度復有功大用妨己進取多從中沮壞
之度上¶表極陳其狀帝不得已解稹翰林恩遇如故稹
怨度欲解其兵柄勸上罷兵未幾拜相居¶易代作謝表
其略云臣遭遇聖明不因人進擢居禁内訪以宻謀恩
奬太深讒謗並至雖¶内省行事無所愧心然上黷宸聰
合當死責其文過飾非如此居易二表誠為有玷盛徳
<pb:KR3j0038_WYG_078-15b>
　　元白制科
元白習制科其書後分為四卷命曰策林其¶䇿頭䇿項
各二道䇿尾三道此外曰美謙遜塞人望教必成不勞
而理風行澆朴復雍熈<md:KR3j0038_SBCK_062-8b>¶感人心之類凡七十五門言所
應對者百不用其一二備載於文集云¶
　　八種經典
開示悟入諸佛知見以了義度無邊以圓教¶垂無窮莫
尊於妙法蓮華經凡六萬九千五百五字證無生忍造
<pb:KR3j0038_WYG_078-16a>
不二門住不可思議解¶脫莫極於維摩經凡二萬七千
九十二字攝四生九類入無餘涅槃實無得度者莫先
於¶金剛般若波羅宻經凡五千二百八十七字壞罪集
福淨一切惡道莫急於佛頂尊勝陀¶羅尼經凡三千二
十字應念順願願生極樂土莫疾於阿彌陁經凡一千
八百字用正見¶觀真相莫出於觀音普賢菩薩法行經
凡六千九百九十字詮自性認本覺莫深於實相¶法宻
經凡三千一百五字空法塵依佛智莫過於般若波羅
<pb:KR3j0038_WYG_078-16b>
宻多心經凡二百五十八字¶是八種經具十二部合一
十一萬六千八百五十七字三乘之要㫖萬佛之秘藏
盡矣唐<md:KR3j0038_SBCK_062-9a>¶長慶三年蘇州重𤣥等法華院石壁所刻金字
經白樂天為作碑文其叙如此予竊愛其¶簡明潔亮故
備録之¶
　
　
　容齋五筆卷八¶
<md:KR3j0038_SBCK_063-1a>¶
<pb:KR3j0038_WYG_079-1a>
欽定四庫全書
　容齋五筆卷九(十二/則)¶　　　　宋　洪邁　撰
　　畏人索報書
士大夫得交朋書問有懶傲不肯即答者記¶白樂天老
慵一絶句曰豈是交親向我疎老慵自愛閉門居近來
漸喜知聞斷免惱嵇康¶索報書案嵇康與山濤絶交書
云素不便書又不喜作書而人間多事堆案盈几不相
酬¶答則犯教傷義欲自勉强則不能久樂天所云正此
<pb:KR3j0038_WYG_079-1b>
也乃知畏於答書其來久矣¶
　　不能忘情吟
予既書白公鍾情蠻素於前卷今復見其不¶能忘情吟
一篇尤為之感歎輒載其文因以自警其序云樂天既
老又病風乃録家事㑹¶經費去長物妓有樊素者年二
十餘綽綽有歌舞態善唱楊栁枝人多以曲名名之由
是¶名聞洛下籍在經費中將放之馬有駱者籍在長物
中將鬻之馬出門驤首反顧素聞馬<md:KR3j0038_SBCK_063-1b>¶嘶慘然立且拜婉
<pb:KR3j0038_WYG_079-2a>
孌有辭辭畢涕下余亦愍然不能對且命反袂飲之酒
自飲一盃快吟¶數十聲聲成文文無定句予非聖達不
能忘情又不至於不及情者事來攪情情動不可¶柅因
自哂題其篇曰不能忘情吟吟曰鬻駱馬兮放楊栁枝
掩翠黛兮頓金羈馬不能言¶兮長鳴而却顧楊栁枝再
拜長跪而致辭辭曰素事主十年凡三千有六百日巾
櫛之間¶無違無失今素貌雖陋未至衰摧駱力猶壯又
無虺隤即駱之力尚可以代主一歩素之¶歌亦可以送
<pb:KR3j0038_WYG_079-2b>
主一杯一旦雙去有去無回故素將去其辭也苦駱將
去其鳴也哀此人之¶情也馬之情也豈主君獨無情哉
予俯而歎仰而咍且曰駱駱爾勿嘶素素爾勿啼駱反¶
廐素反閨吾疾雖作年雖頽幸未及項籍之將死亦何
必一日之内棄騅兮而别虞兮乃¶目素兮素兮為我歌楊
栁枝我姑酌彼金罍我與爾歸醉郷去來觀公之文固
以遣情適<md:KR3j0038_SBCK_063-2a>¶意耳素竟去也此文在一集最後卷故讀
之者未必記憶東坡猶以為栁枝不忍去因劉¶夢得春
<pb:KR3j0038_WYG_079-3a>
盡絮飛之句方知之於是美朝雲之獨留為之作詩有
不似楊枝别樂天恰如通¶徳伴伶𤣥之語然不及二年
而病亡為可歎也¶
　　擒鬼章祝文
東坡在翰林作擒鬼章奏告¶永裕陵祝文云大獮獲禽
必有指蹤之自豐年多廩孰知耘耔之勞昔漢武命將
出師而¶呼韓來庭効于甘露憲宗厲精講武而河湟恢
復見于大中其意蓋以¶神宗有平唃氏之志至於元祐
<pb:KR3j0038_WYG_079-3b>
乃克有成故告陵歸功謂武帝憲宗亦經營於初而績
效¶在於二宣之世其用事精切如此今蘇氏眉山功徳
寺所刻大小二本及季真給事在臨¶安所刻并江州本
麻沙書坊大全集皆只自耘耔句下便接憬彼西戎古
稱右臂正是好<md:KR3j0038_SBCK_063-2b>¶處却芟去之豈不可惜惟成都石本法
帖真跡獨得其全坡集奏議中登州上殿三劄皆¶非是
司馬季思知泉州刻温公集有作中丞日彈王安石章
尤可笑温公以治平四年解¶中丞還翰林而此章乃熈
<pb:KR3j0038_WYG_079-4a>
寧三年者二集皆出本家子孫而為妄人所誤季真季
思不能¶察耳坡内制有温公安塟祭文云元豐之末天
步為艱社稷之衛中外所屬惟是一老屏¶予一人名髙
當世行滿天下措國於太山之安下令於流水之源嵗
月未周綱紀略定天¶若相之又復奪之殄瘁之哀古今
所共知之者¶神考用之者聖母馴致其道太平可期長
為宗臣以表後世往奠其塟庶知予懷而石本¶頗不同
其詞云元豐之末天步惟艱社稷之衛存者有幾惟是
<pb:KR3j0038_WYG_079-4b>
一老屏予一人措國於太¶山之安下令於流水之原嵗
未及期綱紀畧定道之將行非天而誰天既予之又復
奪之<md:KR3j0038_SBCK_063-3a>¶惟聖與賢莫如天何然其所立天亦不能亡也知
之者¶神考用之者聖母馴致其道終於太平永為宗臣
與國無極於其塟也告諸其柩今莫能¶攷其所以異也
　　歐公送慧勤詩¶
國朝承平之時四方之人以趨京邑為喜蓋士大夫則
用功名進取係心商賈則貪舟車¶南北之利後生嬉戲
<pb:KR3j0038_WYG_079-5a>
則以紛華盛麗而恱夷考其實非南北比也讀歐陽公
送僧慧勤歸¶餘杭之詩可知矣曰越俗僣宫室傾貲事
雕牆佛屋尤其侈耽耽儗侯王文彩瑩丹漆四¶壁金焜
煌上懸百寶盖宴坐以方牀胡為棄不居棲身客京坊
辛勤營一室有類燕巢梁¶南方精飲食菌筍比羔羊飯
以玉粒粳調之甘露漿一饌費千金五品羅成行晨興
未飯¶僧日昃不敢嘗乃茲隨北客枯粟充飢腸東南地
秀絶山水澄清光餘杭幾萬家日夕焚<md:KR3j0038_SBCK_063-3b>¶清香烟霏四面
<pb:KR3j0038_WYG_079-5b>
起雲霧雜芬芳豈如車馬塵鬢髪染成霜三者孰苦樂
子奚勤四方觀此¶詩中所謂吳越宫室飲食山水三者
之勝昔日固如是矣公又有山中之樂三章送之歸¶勤
後識東坡為作詩集序者
　　委蛇字之變¶
歐公樂郊詩云有山在其東有水出逶夷近嵗丁朝佐
辨正謂其字參古今之變必有所¶據余因其說而悉索
之此二字凡十二變一曰委蛇本於詩羔羊退食自公
<pb:KR3j0038_WYG_079-6a>
委蛇委蛇毛¶公注行可從跡也鄭箋委曲自得之皃委
於危反蛇音移左傳引此句杜注云順皃莊子¶載齊威
公澤中所見其名亦同二曰委他詩君子偕老委委佗
佗毛注委委者行可委曲¶從跡也佗者徳平易也三曰
逶迱韓詩釋上文云公正貌説文逶迤斜去貌四曰倭
遲詩¶四牡騑騑周道倭遲注歴逺之貌五曰倭夷韓詩
之文也六曰威夷潘岳詩迴谿縈曲阻<md:KR3j0038_SBCK_063-4a>¶峻坂路威夷孫
綽天台山賦既克隮於九折路威夷而修通李善注引
<pb:KR3j0038_WYG_079-6b>
韓詩周道威夷薛¶君曰威夷險也七曰委移離騷經載
雲旗之委蛇一本作逶迤一本作委移注雲旗委移¶長
也八曰逶移劉向九歎遵江曲之逶移九曰逶蛇後漢
費鳳碑君有逶蛇之節十曰蜲¶蛇張衡西京賦女娥坐
而長歌聲清暢而蜲蛇李善注蜲蛇聲餘詰曲也十一
曰&KR0146;迆漢¶逄盛碑當遂&KR0146;迆立號建基十二曰倭遲劉
夢得詩栁動御溝清威遲堤上行韓公南海¶廟碑蜿蜿
蛇蛇亦然也則歐公正用韓詩朝佐不暇尋繹之爾
<pb:KR3j0038_WYG_079-7a>
　　東不可名園
今人亭館園池多即其方隅以命名如東園¶東亭西池
南館北榭之類固為簡雅然有當避就處歐陽公作真
州東園記最顯案漢書¶百官表將作少府掌治宫室屬
官有東園主章注云章謂大材也主章掌大材以供東
園<md:KR3j0038_SBCK_063-4b>¶大匠紹興三十年予為省試參詳官主司委出詞科
題同院或欲以東園主章為箴予曰¶君但知漢表耳霍
光傳光之喪賜東園温明服䖍曰東園處此器以鏡置
<pb:KR3j0038_WYG_079-7b>
其中以懸尸上¶師古曰東園署名也屬少府其署主作
此器董賢傳東園秘器以賜賢注引漢舊儀東園¶秘器
作棺如是豈佳處乎同院驚謝而退然則以東名園是
為不可予有兩園適居東西¶故扁西為西園而以東為
東圃蓋避此也
　　一二三與壹貳叄同¶
古書及漢人用字如一之與壹二之與貳三之與叄其
義皆同鳲鳩序刺不壹也又云用¶心之不壹也而正文
<pb:KR3j0038_WYG_079-8a>
其儀一兮表記節以壹惠注言聲譽雖有衆多者節以
其行一大善¶者為謚耳漢華山碑五載壹巡狩祠孔廟
碑恢崇壹變祝睦碑非禮壹不得犯而後碑云¶非禮之
常一不得當則與壹通用也孟子市價不貳趙岐注云
無二賈者也本文用大貳<md:KR3j0038_SBCK_063-5a>¶字注用小二字則二與貳通
用也易繫辭參天兩地釋文云參七南反又如字音三
周禮¶設其參注參謂卿三人則三與參通用也九之與
久十之與拾百之與栢亦然予頃在英¶州訪隣人利秀
<pb:KR3j0038_WYG_079-8b>
才利新作茅齋頗淨潔從予乞名其前有兩髙松因為
誦藍田壁記命之¶曰二松其季請曰是使大貳字否坐
者皆哂蓋其人不知書信口輒言以貽譏笑若以古¶字
論之亦未為失也文惠公名流杯亭曰一詠而采借隷
法扁為壹詠讀者多以為疑顧¶第弗深考耳
　　何恙不已¶
公孫𢎞為丞相以病歸印上報曰君不幸罹霜露之疾
何恙不已顔師古注恙憂也何憂¶於疾不止也禮部韻
<pb:KR3j0038_WYG_079-9a>
略訓恙字亦曰憂也初無訓病之義盖既云罹疾矣不
應復云病師¶古之説甚為明白而世俗相承至問人病
為貴恙謂輕者為㣲恙心疾為心恙風疾為風<md:KR3j0038_SBCK_063-5b>¶恙根著
已深無由可改
　　西漢用人人元元字¶
前漢書好用人人字如文帝紀人人自以為得之者以
萬數又曰人人自安難動揺元帝¶紀人人自以得上意
食貨志人人自愛而重犯法韓信傳人人自以為得大
<pb:KR3j0038_WYG_079-9b>
將曹參傳齊¶故諸儒以百數言人人殊張良𫝊人人自
堅叔孫通𫝊吏人人奉職賈誼𫝊人人各如其¶意所出
楊雄𫝊人人自以為咎繇鮑宣𫝊人人牽引所私韓延
壽𫝊人人問以謠俗人人¶為飲張騫傳人人有言輕重
李尋傳人人自賢王莽𫝊人人延問嚴安傳人人自以
為更¶生王吉傳人人自制是也後漢書亦閒有之如崔
駰傳人人有以自優五行志人人莫不¶畏憲吳漢傳諸
將人人多請之申屠剛傳人人懷憂王允傳人人自危
<pb:KR3j0038_WYG_079-10a>
荀彧傳人人自安¶吕强傳諸常侍人人求退是也又元
元二字考之六經無所見而兩漢書多用之如前漢<md:KR3j0038_SBCK_063-6a>¶文
帝紀全天下元元之户武紀燭幽隠勸元元所以化元
元宣紀不忘元元元紀元元失¶望元元何辜元元太困
元元之民勞於耕耘元元騷動元元安所歸命成紀元
元寃失職¶者衆哀紀元元不贍刑法志罹元元之不逮
嚴安傳元元黎民得免於戰國嚴助傳使元¶元之民安
生樂業賈捐之傳保全元元東方朔傳元元之民各得
<pb:KR3j0038_WYG_079-10b>
其所魏相傳尉安元元¶惟陛下留神元元鮑宣傳為天
牧養元元蕭育傳安元元而已康衡薛宣傳哀閔元元
王¶嘉傳憂閔元元谷永傳以慰元元之心匈奴傳元元
萬民是也後漢光武紀下為元元所¶歸賊害元元元元
愁恨惠茲元元章紀誠欲元元去末歸本元元未諭深
元元之愛和紀¶愛養元元下濟元元順紀元元被害質
紀元元嬰此困毒桓紀害及元元鄧后紀劉毅傳¶垂恩
元元王昌傳元元創痍耿弇傳元元叩心郞顗傳𢎞濟
<pb:KR3j0038_WYG_079-11a>
元元貸贍元元曹襃𫝊仁濟<md:KR3j0038_SBCK_063-6b>¶元元范升傳元元焉所呼
天免元元之急鍾離意傳憂念元元何敞傳元元怨恨
安濟元¶元楊終𫝊以濟元元虞詡傳遭元元無妄之災
皇甫規𫝊平志畢力以慶元元是也予謂¶元元者民也
而上文又言元元之民元元黎民元元萬民近於複重
矣故顔注或云元元¶善意也
　　韓公潮州表¶
韓文公諫佛骨表其詞切直至云凡有殃咎宜加臣身
<pb:KR3j0038_WYG_079-11b>
上天監臨臣不怨悔坐此貶潮州¶刺史而謝表云臣於
當時之文未有過人者至論陛下功徳與詩書相表裏
作為歌詩薦¶之郊廟雖使古人復生臣亦未肯多遜而
負罪嬰釁自居海島懷痛窮天死不閉目伏惟¶天地父
母哀而憐之考韓所言其意乃望召還憲宗雖有武功
亦未至編之詩書而無愧¶至於紀太山之封鏤白玉之
牒東巡奏功明示得意等語摧挫獻佞大與諫表不侔
當時<md:KR3j0038_SBCK_063-7a>¶李漢輩編定文集惜不能為之除去東坡自黄州
<pb:KR3j0038_WYG_079-12a>
量移汝州上表云伏讀訓詞有人材實¶難不忍終棄之
語臣昔在常州有田租給饘粥欲望許令常州居住輒
叙徐州守河及獲¶妖賊事庶因功過相除得從所便讀
者謂與韓公相類是不然二表均為歸命君上然其¶情
則不同坡自列往事皆其實跡而所乞不過見地耳且
略無一佞詞真為可服¶
　　燕賞逢知己
白樂天為河南尹日有答舒員外云員外游¶香山寺數
<pb:KR3j0038_WYG_079-12b>
日不歸兼辱尺書大誇勝事時正值坐衙慮囚之際走
筆題長句以贈之曰黄¶菊繁時好客到碧雲合處佳人
來(謂遣英蒨二妓/與舒君同遊也)酡顔一笑夭桃綻清泠秋聲寒玉哀
軒騎逶迤棹容與¶留連三日不能囬白頭老尹府中坐
早衙纔退暮衙催謝希深歐陽公官洛陽同遊嵩山¶歸
暮抵龍門香山雪作留守錢文僖公遣吏以厨𫝊歌妓
至此勞之曰山行良勞當少留<md:KR3j0038_SBCK_063-7b>¶龍門賞雪府事簡無遽
歸也王定國訪東坡公於彭城一日棹小舟與顔長道
<pb:KR3j0038_WYG_079-13a>
擕盼英卿三¶子游泗水南下百歩洪吹笛飲酒乘月而
來坡時以事不得往夜著羽衣佇立黄樓上相¶視而笑
以為李太白死世間無此樂三百餘年矣定國既去逾
月復與參寥師泛舟洪下¶追憶曩游作詩曰輕舟弄水
買一笑醉中蕩槳肩相摩歸來笛聲滿山谷明月正照
金叵¶羅味此三游之勝今之燕賔者寧復有之蓋亦值
知己也¶
　　端午貼子詞
<pb:KR3j0038_WYG_079-13b>
唐世五月五日揚州於江心鑄鏡以進故¶國朝翰苑撰
端午貼子詞多用其事然遣詞命意工拙不同王禹玉
云紫閣曈曨隠曉霞¶瑶墀九御薦菖華何時又進江心
鑑試與君王卻衆邪李邦直云艾葉成人後榴花結子¶
初江心新得鏡龍瑞䕶仙居趙彦若云揚子江中方鑄
鏡未央宫裏更飛符菱花欲共朱<md:KR3j0038_SBCK_063-8a>¶靈合驅盡神姦又得
無又揚子江中百鍊金寶奩疑是月華沈争如聖后無
私鑑明照人¶間萬善心又江心百鍊青銅鏡架上雙紉
<pb:KR3j0038_WYG_079-14a>
翠縷衣李士美云何須百鍊鑑自勝五兵符𫝊¶墨卿云
百鍊鑑從江上鑄五時花向帳前施許冲元云江中今
日成龍鑑苑外多年廢鷺¶坡合照乾坤共作鏡放生河
海盡為池蘇子由云揚子江中冩鏡龍波如細縠不摇
風宫¶中驚捧秋天月長照人間助至公大槩如此唯東
坡不然曰講餘交翟轉回廊始覺深宫¶夏日長揚子江
心空百鍊只將無逸監興亡其輝光氣焰可畏而仰也
若白樂天諷諫百¶鍊鏡篇云江心波上舟中鑄五月五
<pb:KR3j0038_WYG_079-14b>
日日午時背有九五飛天龍人人呼為天子鏡又云¶太
宗常以人為鏡監古監今不監容乃知天子别有鏡不
是揚州百鍊銅用意正與坡合¶予亦嘗有一聯云願儲
醫國三年艾不愽江心百鍊銅然去之逺矣端午故事
莫如楚人<md:KR3j0038_SBCK_063-8b>¶競渡之的蓋以其非吉祥不可施諸祝頌故
必用鏡事云¶
　
　容齋五筆卷九¶
<md:KR3j0038_SBCK_064-1a>¶
<pb:KR3j0038_WYG_080-1a>
欽定四庫全書
　容齋五筆卷十(十二/則)¶　　　　宋　洪邁　撰
　　哀公問社
哀公問社於宰我宰我對曰夏后以松殷人¶以栢周人
以栗曰使民戰栗子聞之曰成事不説遂事不諫既往
不咎古人立社但若因¶其土地所宜木為之初非求異
而取義於彼也哀公本不必致問既聞用栗之言遂起
使¶民戰栗之語其意謂古者弗用命戮於社所以威民
<pb:KR3j0038_WYG_080-1b>
然其實則非也孔子責宰我不能因¶事獻可替否既非
成事尚為可說又非遂事尚為可諫且非既往何咎之
云或謂使民戰¶栗一句亦出於宰我記之者欲與前言
有别故加曰字以起之亦是一説然戰栗之對使¶出於
我則𨗳君於猛顯為非宜出於哀公則便即時正救以
杜其始兩者皆失之無所逃¶於聖人之責也哀公欲以
越伐魯而去三家不克成卒為所逐以至失邦其源盖
在於此<md:KR3j0038_SBCK_064-1b>¶何休注公羊傳云松猶容也想見其容貌而事
<pb:KR3j0038_WYG_080-2a>
之主人正之意也栢猶迫也親而不逺主¶地正之意也
栗猶戰栗謹敬貌主天正之意也然則戰栗之説亦有
所本公羊云虞主用¶桑練主用栗則三代所奉社其亦
以松栢栗為神之主乎非植此木也程伊川之説有之¶
　　絶句詩不貫穿
夜凉吹笛千山月路暗迷人百種花碁罷不¶知人換世
酒闌無奈客思家此歐陽公絶妙之語然以四句各一
事似不相貫穿故名之¶曰夢中作永嘉士人薛韶喜論
<pb:KR3j0038_WYG_080-2b>
詩嘗立一説云老杜近體律詩精深妥貼雖多至百韻
亦¶首尾相應如常山之蛇無閒斷齟齬處而絶句乃或
不然五言如遲日江山麗春風花草¶香泥融飛燕子沙
暖睡鴛鴦急雨梢溪足斜暉轉樹腰隔巢黄鳥並飜藻
白魚跳江動月¶移石溪虛雲傍花鳥栖知故道帆過宿
誰家鑿井交棕葉開渠斷竹根扁舟輕&KR1153;纜小徑<md:KR3j0038_SBCK_064-2a>¶曲通
村日出籬東水雲生舍北泥竹髙鳴翡翠沙僻舞鵾雞
釣艇收緡盡昏鴉接翅稀月¶生初學扇雲細不成衣舍
<pb:KR3j0038_WYG_080-3a>
下笋穿壁庭中藤刺簷地晴絲冉冉江白草纎纎七言
如糝徑¶楊花鋪白氈㸃溪荷葉疊青錢筍根稚子無人
見沙上鳬雛傍母眠兩個黄鸝鳴翠栁一¶行白鷺上青
天窗含西嶺千秋雪門泊東吳萬里船之類是也予因
其説以唐人萬絶句¶攷之但有司空圖雜題云驛步堤
縈閣軍城鼔振橋鷗鳴湖鴈下雪隔嶺梅飄舴艋猿偷¶
上蜻蜓燕競飛樵香燒桂子苔濕挂蓑衣
　　農父田翁詩
<pb:KR3j0038_WYG_080-3b>
張碧農父詩云運鋤耕斸侵晨起隴畔豐盈滿家喜到
頭禾黍屬他人不知何處抛妻子¶杜荀鶴田翁詩云白
髪星星筋骨衰種田猶自伴孫兒官苗若不平平納任
是豐年也受¶飢讀之使人愴然以今觀之何啻倍蓰也
　　衛宣公二子<md:KR3j0038_SBCK_064-2b>¶衛宣公二子之事詩與左𫝊所書始末甚詳乘舟之詩
為伋壽而作也左傳云宣公烝於¶庶母夷姜生伋子為
之娶於齊而美公取之生壽及朔宣姜與公子朔譖伋
<pb:KR3j0038_WYG_080-4a>
子宣姜者宣¶公所納伋之妻翻譖其過公使諸齊使盜
待諸莘將殺之壽子告之使行不可壽子載其¶旌以先
盜殺之遂兄弟并命案宣公以魯隠四年十二月立至
桓十二年十一月卒凡十¶有九年姑以即位之始便成
烝亂而伋子即以次年生勢須十五嵗然後娶既娶而
奪之¶又生壽朔朔已能同母譛兄壽又能代為使者以
越境非十嵗以下兒所能辦也然則十¶九年之間如何
消破此最為難曉也
<pb:KR3j0038_WYG_080-4b>
　　謂端為匹¶
今人謂縑帛一匹為壹端或緫言端匹案左傳幣錦二
兩注云二丈為一端二端為一兩¶所謂匹也二兩二匹
也然則以端為匹非矣湘山野録載夏英公鎮襄陽遇
大禮赦恩賜<md:KR3j0038_SBCK_064-3a>¶致仕官束帛以絹十匹與胡旦旦笑曰奉
還五匹請撿韓詩外傳及諸儒韓康伯等所解¶束帛戔
戔之義自可見證英公撿之果見三代束帛束脩之制
若束帛則卷其帛為二端¶五匹遂見十端正合此説也
<pb:KR3j0038_WYG_080-5a>
然周易正義及王弼注韓詩外傳皆無其語文瑩多妄
誕不¶足取信案春秋公羊傳乘馬束帛注云束帛謂𤣥
三纁二𤣥三法天纁二法地若文瑩以¶此為證猶之可
也
　　唐人草堂詩句¶
予於東圃作草堂欲采唐人詩句書之壁而未暇也姑
録之于此杜公云西郊向草堂昔¶我去草堂草堂少花
今欲栽草堂塹西無樹林白公有别草堂三絶句又云
<pb:KR3j0038_WYG_080-5b>
身出草堂心¶不出劉夢得傷愚溪云草堂無主燕飛回
元㣲之和裴挍書云清江見底草堂在錢起有¶暮春歸
故山草堂詩又云暗歸草堂靜半入花源去朱慶餘稱
著朱衣入草堂李涉草堂<md:KR3j0038_SBCK_064-3b>¶曽與雪為鄰顧況不作草堂
招逺客郎士元草堂竹徑在何處張籍草堂雪夜擕琴
宿又¶云西峯月猶在遥憶草堂前武元衡多君能寂寞
共作草堂游陸龜蒙草堂祗待新秋景¶又云草堂盡日
留僧坐司空圖草堂舊隠猶招我韋莊今來空訝草堂
<pb:KR3j0038_WYG_080-6a>
新子蘭䇿杖吟詩¶上草堂皎然有題湖上草堂云山居
不買剡中山湖上千峰處處閒芳草白雲留我住世¶人
何事得相闗
　　公穀解經書日¶
孔子作春秋以一字為褒貶大抵志在尊王至於紀年
叙事只因舊史杜預見汲家書魏¶國史記謂其著書文
意大似春秋經推此足以見古者國史䇿書之常也所
謂書日不書¶日在輕重事體本無所系而公羊穀梁二
<pb:KR3j0038_WYG_080-6b>
𫝊每事斷之以日故窒而不通左氏唯有公子¶益師卒
公不與小斂故不書日一説其它亦鮮今表二傳之語
以示兒曹公羊云益師卒<md:KR3j0038_SBCK_064-4a>¶何以不日逺也塟者不及時
而日渴塟也不及時而不日慢塟也過時而日隠之也
過時¶而不日謂之不能塟也當時而不日正也當時而
日危不得塟也庚寅入邴其日何難也¶取邑不日桓之
盟不日信之也甲寅齊人伐衛伐不日此何以日至之
日也壬申公朝于¶王所其日何録乎内也辛巳晉敗秦
<pb:KR3j0038_WYG_080-7a>
于殽詐戰不日此何以日盡也甲戌敗狄于鹹其日¶何
大之也子卒何以不日隠之也即位不日穀梁最多卑
者之盟不日大夫日卒正也諸¶侯日卒正也日入惡入
者也外盟不日取邑不日大閱崇武故謹而日之前定
之盟不日¶公敗齊師不日疑戰也公敗宋師其日成敗
之也齊人滅遂其不日㣲國也公㑹齊侯盟¶于柯桓盟
雖内與不日信也媵陳人之婦其不日數渝惡之也癸
亥塟紀叔姬不日卒而¶日塟閔紀之亡也子卒日正也
<pb:KR3j0038_WYG_080-7b>
不日故也有所見則日戊辰盟于葵邱桓盟不日此何
以<md:KR3j0038_SBCK_064-4b>¶日美之也辛夘沙鹿崩其日重變也戊申隕石于宋
是月六鶂退飛石無知故日之鶂㣲¶有知之物故月之
乙亥齊侯小白卒此以正其日之何也壬申公朝于王
所其日以其再¶致天子故謹而日之日繫於月月繫於
時其不月失其所繫也丁未商臣弑其君髠日髠¶之卒
所以謹商臣之弑也乙巳及晉處父盟不言公諱也何
以知其與公盟以其日也甲¶戌取須句取邑不日此其
<pb:KR3j0038_WYG_080-8a>
日何也不正其再取故謹而日之也辛丑塟襄王日之
甚矣其¶不塟之辭也乙夘晉楚戰于邲日其事敗也癸
夘晉滅潞滅國有三術中國謹日卑國月¶夷狄不日其
日潞子賢也甲戌楚子卒夷狄卒而不日日少進也癸
酉戰于鞌其日或曰¶日其戰也或曰日其悉也梁山崩
不日何也髙者有崩道也鼷䑕食郊牛角不言日急辭¶
也庚申莒潰惡之故謹而日之也秋公至自㑹不日至
自伐鄭也丙戌鄭伯卒于操其日<md:KR3j0038_SBCK_064-5a>¶未踰竟也乙亥臧孫
<pb:KR3j0038_WYG_080-8b>
紇出奔邾其日正紇之出也蔡世子弑其君其不日子
奪父政是謂¶夷之冬十月塟蔡景公不日卒而月塟不
塟者也四月楚公子比弑其君弑君者日不日¶比不弑
也甲戌同盟于平邱其日善是盟也内之大事日即位
君之大事也其不日何也¶以年決者不以日決也定之
即位何以日也著之也它釋時月者亦然通經之士可
以默¶諭矣沙鹿梁山為兩說尤不然蘇子由春秋論云
公羊穀梁之𫝊日月土地皆所以為訓¶夫日月之不知
<pb:KR3j0038_WYG_080-9a>
土地之不詳何足以為喜怒其意蓋亦如此¶
　　栁應辰押字
予頃因見鄂州南樓土中磨崖碑其一刻栁¶字下一字
不可識後訪得其人名應辰而云是唐末五代時湖北
人也既載之四筆中今¶始究其實栁之名是已蓋以國
朝寳元元年吕溱榜登甲科今浯溪石上<md:KR3j0038_SBCK_064-5b>¶有大押字題
云押字起於心心之所記人不能知¶大宋熈寧七年甲
寅嵗刻尚書都官員外郎武陵栁應辰時為永州通判
<pb:KR3j0038_WYG_080-9b>
仍有詩云浯溪¶石在大江邊心記閒將此地鐫自有後
人來屈指四千六百甲寅年有閬中陳思者跋云¶右栁
都官欲以怪取名所至留押字盈丈莫知其何為押字
古人書名之草者施於文記¶閒以自别識耳今應辰鐫
刻廣愽如許已怪矣好事者從而為之說謂能祛逐不
祥真大¶可笑予得此帖乃恨前疑之非石旁又有蔣世
基述夢記云至和三年八月知永州職方¶員外郎栁拱
辰受代歸闕祁陽縣令齊述送行至白水夢一儒衣冠
<pb:KR3j0038_WYG_080-10a>
者曰我元結也今栁¶公游浯溪無詩而去子盍求之覺
而心異之遂獻一詩栁依韻而和其語不工拱辰以天¶
聖八年王拱辰榜登科殆應辰兄也輒并記之<md:KR3j0038_SBCK_064-6a>¶　　唐堯無後
堯舜之子不肖等耳舜之後雖不有天下而¶傳至於陳
及田齊幾二千載惟堯之後當舜在位時即絶故禹之
戒舜曰毋若丹朱傲用¶殄厥世又作戒曰惟彼陶唐有
此冀方今失厥道亂其紀綱乃底滅亡原丹朱之惡固
<pb:KR3j0038_WYG_080-10b>
在¶所絶方舜禹之世顧不能别訪賢胄為之立繼乎左
傳載子産之辭曰唐人是因以服事¶夏商其季世曰唐
叔虞(謂唐人之季非周/武王子封於晉者)成王滅唐而封太叔又蔡墨曰
陶唐氏既衰其後有劉累氏曰御¶龍范宣子曰匃之祖
自虞以上為陶唐氏在夏御龍氏然則封國雖絶尚有
子孫武王¶滅商封帝堯之後於薊而未嘗一見於簡䇿
史趙言楚之滅陳曰盛徳必百世祀虞之世¶數未也臧
文仲聞蓼與六二國亡曰臯陶庭堅不祀忽諸堯之盛
<pb:KR3j0038_WYG_080-11a>
徳豈出舜臯之下而爵¶邑不能及孫何也
　　斯須之敬<md:KR3j0038_SBCK_064-6b>¶今公私宴㑹稱與主人對席者曰席面古者謂之賔謂
之客是已儀禮燕禮篇射人請賔¶公曰命某為賔賔少
進禮辭又命之賔許諾左傳季氏飲大夫酒臧紇為客
宋公兼享晉¶楚之大夫趙孟為客杜預云客一坐所尊
也乾道二年十一月薛季益以權工部侍郞受¶命使金
國侍從共餞之於吏部尚書㕔陳應求主席自六部長
<pb:KR3j0038_WYG_080-11b>
貳之外兩省官皆預凡㑹¶者十二人薛在部位最下應
求揖之為客辭不就曰常時固自有次第奈何今日不
然諸¶公言此席正為侍郞設何辭之為薛終不可予時
為右史最居末坐給事中王日嚴目予¶曰景盧能倉卒
間應對願出一轉語折衷之予笑謂薛曰孟子不云乎
庸敬在兄斯須之¶敬在郷人侍郎姑處斯須之敬可也
明日以往不妨復如常時薛無以對諸公皆稱善遂¶就
席
<pb:KR3j0038_WYG_080-12a>
　　丙午丁未<md:KR3j0038_SBCK_064-7a>¶丙午丁未之嵗中國遇此輒有變故非禍生於内則夷
狄外¶侮三代逺矣姑摭漢以來言之髙祖以丙午崩權
歸吕氏幾覆劉宗武帝元光元年為丁¶未長星見蚩尤
旗亘天其春戾太子生始命將出征匈奴自是之後師
行三十年屠夷死¶滅不可勝數及於巫蠱之禍太子子
父皆敗昭帝元平元年丁未帝崩昌邑立而復廢一¶嵗
再易主成帝永始二年三年為丙午丁未王氏方盛封
<pb:KR3j0038_WYG_080-12b>
莽為新都侯立趙飛燕為皇后¶由是國統三絶&KR1499;業遂
頽雖光武建武之時海内無事然勾引南匈奴稔成劉
淵亂華之¶釁正是嵗也殤帝安帝之立值此二年東漢
政亂實基於此威帝終於永康丁未孝靈繼¶之漢室滅
矣魏文帝以黄初丙午終明帝嗣位司馬氏奪國兆於
此時晉武太康六年七¶年惠帝正在東宫元海毒亂此
其源也東晉訖隋南北分裂九縣飈回在所不論唐太
宗<md:KR3j0038_SBCK_064-7b>¶正觀之季武氏已在後宫中宗神龍景龍其事可見
<pb:KR3j0038_WYG_080-13a>
代宗大厯元年大盗初平而置其餘¶孽於河北强藩悍
鎮卒以亡唐寳厯丙午敬宗遇弑大和丁未是為文宗
甘露之悲至於¶不可救藥僖宗光啓之際天下固已大
亂而中官刼幸興元襄王煴僣立石晉開運遺禍¶至今
皇朝敬德方脫契丹之擾而明年祥符神仙宫觀之役
崇熾海内虛耗治平丁未王¶安石入朝愲亂宗社靖康
丙午都城受圍逮於丁未汴失守矣淳熈丁未¶髙宗上
仙揔而言之大抵丁未之災又惨於丙午昭昭天象見
<pb:KR3j0038_WYG_080-13b>
於運行非人力之所能為¶也
　　祖宗命相¶
祖宗進用宰相惟意所屬初不以内外髙卑為主若召
故相則率置諸見當國者之上太¶平興國中薛文惠公
居正薨盧多遜沈倫在相位而趙韓王普以太子太保
散秩而拜昭<md:KR3j0038_SBCK_064-8a>¶文咸平四年李文靖公沆為集賢而召故
相吕文穆公䝉正為昭文景徳元年文靖薨王¶文正公
旦文穆公欽若為參政不次補而畢文簡公士安由侍
<pb:KR3j0038_WYG_080-14a>
讀學士寇忠愍公凖由三¶司使並命為史館集賢畢公
雖歴參政不及一月至和二年陳恭公執中罷劉沆在
位而¶外召文富二公文公復為昭文富為集賢而沆遷
史館熈寧三年韓獻肅公絳王荆公安¶石同拜韓在上
而先罷荆公越四年亦罷韓復為館相明年荆公再入
遂拜昭文居韓之¶上元祐元年召文潞公於洛司馬公
自門下侍郎拜左僕射固辭乞令彦愽以太師兼侍¶中
行左僕射而已為右以佐之宣仁不許曰彦愽豈可居
<pb:KR3j0038_WYG_080-14b>
卿上欲命兼侍中¶行右僕射㑹臺諫有言彦愽不可居
三省長官於是但平章軍國重事崇寧以後蔡京凡¶四
入輒為首台此非可論典故也隆興元年冬湯岐公思
退為右僕射張魏公浚為樞宻<md:KR3j0038_SBCK_064-8b>¶使孝宗欲命張為左請
於¶徳壽髙宗曰湯思退元是左相張浚元是右相只¶仍
其舊可也於是出命¶
　
　容齋五筆卷十
