# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:37.199295
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 81
#+PROPERTY: FILE SB07n0613-081容齋四筆-卷十五.
<pb:KR3j0038_SBCK_081-1a>¶
容齋四筆卷第十五(十五則)¶
(徽廟朝宰輔/蔡京擅國命首尾二十餘年一時士大夫未)¶
(有不因之以至大用者其後頗采公議與爲/異同&KR0002;宰相則趙清獻挺之張無盡商英鄭)¶
(華原居中劉文憲正夫所行所言世多知之/其居執政位者如張康國賔老温益禹弼劉)¶
(逵公路侯&KR0041;元功者皆有可録康國定元祐/黨籍看詳講議司編彚奏牘皆深預密議及)¶
(後知樞密院始浸爲崖異/徽宗察京專愎陽令狙何其姦蓋嘗許以相)¶
(是時西北邊帥多取部内好官自辟置以力/不以才康國曰並塞當擇人以紓憂顧柰何)¶
(欲私所善乎乃隨闕選用定爲格京使御史/中丞呉執中擊之康國先知之具以奏益鎭)¶
(潭州凡元祐逐臣在湖南者悉遭侵困因愛/莫助之圖遂爲京用至中書侍郎乃時有立)¶
<pb:KR3j0038_SBCK_081-1b>¶
(異京一日除監司郡守十人將進畫益判其/後曰收京使益所厚中書舍人鄭居中問之)¶
(益曰君在西掖毎見所論事舍人得舉職侍/郎顧不許邪今丞相所擬十人其皆姻黨耳)¶
(欲不逆其意得乎逵以附京至中書侍&KR0048;京/去相逵首勸上碎元祐黨碑寛上書邪籍之)¶
(禁凡京所行悖理殃民事稍稍&KR0117;正之蒙在/政地)¶
(上從容問蔡京何如人對曰使京能正其心/術雖古賢相何以加)¶
(上頷首且使宻伺京所爲京聞而衘之凡此/數端皆見於)¶
(國史本傳/教官掌牋奏)¶
(所在州郡相承以表奏書啓委教授因而餉/以錢酒予官福州但爲撰公家謝表及祈謝)¶
(晴&KR0040;文至私禮牋啓小簡皆不作然遇聖節/樂語嘗爲之因又作他用者三兩篇毎以自)¶
<pb:KR3j0038_SBCK_081-2a>¶
(愧鄒忠公爲頴昌教授府守范忠宣公屬撰/興龍節致語辭不爲范公曰翰林學士亦作)¶
(此忠公曰翰林學士則可祭酒司業則不可/范公敬謝之前軰風節可畏可仰如此)¶
(經句全文對/予&KR0004;登詞科再至臨安寓於三橋西沈亮功)¶
(主簿之館沈以予買飯于外謂爲不便自取/家饌日相供同年湯丞相來訪扣旅食大槩)¶
(具爲言之湯公&KR0015;曰主人亦賢矣因戯出一/語曰哀王孫而進食豈望報乎良乆予應之)¶
(曰爲長者而折枝非不能也公大激賞而去/汪聖錫爲祕書少監毎食罷㑹茶一同舍輙)¶
(就枕不至及起亦戯之曰宰予晝寢於予與/何誅衆未有言汪曰有一對雖於今事不切)¶
(然却是一个岀處云子貢方人夫我則不暇/同舎皆合詞稱美)¶
(北郊議論/三代之禮冬至祀天於南郊夏至&KR0021;地於北)¶
<pb:KR3j0038_SBCK_081-2b>¶
(郊王莽於元始中改爲合祭自是以來不可/復變元豐中下詔欲復北郊至六年唯以冬)¶
(至祀天而地祇不及事元祐七年又使愽議/而許將顧臨范純禮王欽臣孔武仲杜純各)¶
(爲一說逮蘇軾之論出於是羣議盡廢當時/諸人之說有六一曰今之寒暑與古無異宣)¶
(王六月岀師則夏至之日何爲不可&KR0021;二曰/夏至不能行禮則遣官攝行亦有故事三曰)¶
(省去繁文末節則一歳可以再郊四曰三年/一祀天又一年一祭地五曰當郊之歳以十)¶
(月神州之祭易夏至之方澤可以免方暑舉/事之患六曰當郊之歳以夏至祀地祇於方)¶
(澤上不親郊而通爟火於禁中望祀軾皆辟/之以謂無一可行之理其文載於奏議凡三)¶
(千言元符中又詔議合祭論者不一唯太常/少卿宇文昌齡之議最爲簡要曰天地之&KR0020;)¶
(以高卑則異位以禮制則異宜以樂則異數/至於衣服之章器用之具日至之時皆有辨)¶
<pb:KR3j0038_SBCK_081-3a>¶
(而不亂夫祀者自有以感於無自實以通於/虚必以&KR0011;應&KR0011;以氣合氣然後可以得而親)¶
(可以冀其格今祭地於圓丘以氣則非所合/以&KR0011;則非所應而求高厚之來享不亦難乎)¶
(後竟用其議此兩說之至當如此/討論濫賞詞)¶
(東坡公行香子小詞云清夜無塵月色如銀/酒斟時須滿十分浮名浮利休苦勞神歎&KR0169;)¶
(中駒石中火夢中身雖抱文章開口誰親且/陶陶樂盡天眞不如歸去作箇閑人對一張)¶
(琴一壷酒一溪雲紹興&KR0004;范覺民爲相以自/崇寧以來創立法度例有汎賞如學校茶鹽)¶
(錢幣保伍農田居養安濟寺觀開封大理獄/空四方邊事御前内外諸局編勑㑹要學制)¶
(禮制道史等書局掖庭編澤行幸曲恩諸色/營繕河埽功役採石木栰花石等綱祥瑞禮)¶
(樂西城所公田伎術伶優三山永橋明堂西/内八寳元圭種種濫賞不可勝述其曰應奉)¶
<pb:KR3j0038_SBCK_081-3b>¶
(有勞獻頌可采職事修舉特授特轉者又皆/無名直與及白身補官選人改官職名礙格)¶
(非隨龍而依隨龍人非戰功而依戰功人等/每事各爲一項建議討論又行下吏部&KR0002;該)¶
(載未盡名色並合取朝廷旨揮臨時參酌追/奪事件遂爲畫一規式有至奪十王官者雖)¶
(公論當然而失職者胥動造謗浮議蜂起無/名子因改坡語云清要無因舉選艱辛繋書)¶
(錢須要十分浮名浮利虚苦勞神歎旅中愁/心中悶部中身雖抱文書苦苦推㝷更休說)¶
(誰假誰眞不如歸去作箇齊民免一回來一/回討一回論至大字書寫貼於内前墻上邏)¶
(者得之以聞是時僞齊劉豫方盗據河南朝/論慮或揺人心亟罷討論之舉范公用是爲)¶
(臺諌所攻今章且叟奏藳中正載彈䟽竟去/相位云)¶
(尺八/唐盧肈爲歙州刺史㑹客於江亭請目前取)¶
<pb:KR3j0038_SBCK_081-4a>¶
(一事爲酒令尾有樂器之名肇令曰遥望漁/舟不闊尺八有姚巖傑者飲酒一器凭欄嘔)¶
(歳須&KR0119;即席還令曰凭欄一吐巳覺空喉此/語載於摭言又逸史云開元末一狂僧狂終)¶
(南回向寺一老僧令於空房内取尺八來乃/玉也謂曰汝主在寺以愛吹尺八謫在人間)¶
(此常吹者也汝當回可將此付汝主僧進於/玄宗持以吹之宛是先所御者孫夷中仙隱)¶
(傳房介然善吹竹笛名曰尺八將死預將管/打破告諸人曰可以同將就壙亦謂此云尺)¶
(八之爲樂名今不復有吕才傳云正觀時祖/孝孫増損樂律太宗詔侍臣舉善音者王珪)¶
(魏證盛稱才製尺八凡十二枚長短不同與/律諧契太宗即召才參論樂事尺八之所岀)¶
(見於此無由曉其形製也爾雅釋樂亦不載/三給事相攻)¶
(元祐中王欽臣仲至自權工部侍郎除給事/中爲給事姚勔所駮而止大觀中陳亨伯自)¶
<pb:KR3j0038_SBCK_081-4b>¶
(左司貟外郎擢給事中爲權官蔡薿所沮而/出政和末伯祖仲逹在東省以疾暫謁告兩)¶
(日張天覺復官之命過門下弟四㕔給事方/㑹論爲畏繳駮之故所以託病遂罷知滁州)¶
(朱藏一詩/政和末老蔡以太師魯國公緫治三省年巳)¶
(過七十與少宰王黼爭權相傾朱藏一在舘/閣和同舍秋夜省宿詩云老火未甘退稚金)¶
(方力征炎涼分勝&KR0018;頃刻變隂晴兩人門下/士互興譛言以爲嘲謗其後黼獨相館職多)¶
(遷擢朱居官如故而和人菊花詩云紛紛桃/李春過眼成枯萎晚榮方耐乆造物豈吾欺)¶
(或又&KR0626;於黼以爲怨憤是時士論指三館爲/閙藍)¶
(蔡京輕用官職/蔡京三入相時除用士大夫視官職如糞土)¶
(蓋欲以天爵市私恩政和六年十月不因赦/令侍從以上先縁左降同日遷職者二十人)¶
<pb:KR3j0038_SBCK_081-5a>¶
(通奉大夫張商英爲觀文殿學士中大夫王/襄爲延康殿學士顯謨閣待制李圖南爲述)¶
(古殿學士寳文閣待制蔡薿顯謨閣待制葉/夢得並爲龍圖閣直學士寳文閣待制張近)¶
(通奉大夫錢卽右文殿修撰王漢之並爲顯/謨閣直學士中大夫葉祖洽爲徽猷閣直學)¶
(士朝散大夫曽孝藴爲天章閣待制朝散郎/俞&KR1643;朝議大夫曽孝序中奉大夫范致明右)¶
(文殿修撰蔡肇太中大夫孫鼛朝議大夫王/覺右文殿修撰陳&KR0665;並爲顯謨閣待制朝請)¶
(郎蔡懋中奉大夫龐恭孫朝請郎洪彦昇並/爲徽猷閣待制至十一月冬祀畢大赦天下)¶
(仍復推恩/節度使改東宫環衞官)¶
(太祖有天下將收藩鎭威柄故漸行改革至/於位至侍中中書令使相者其高僅得東宫)¶
(官次但居環衛鳯翔王晏爲太子太師安遠/武行德爲太子太傅護國郭從義爲左金吾)¶
<pb:KR3j0038_SBCK_081-5b>¶
(上將軍鳯翔王彦超爲右金吾上將軍定國/白重贊爲左千牛上將軍保大楊廷璋爲右)¶
(千牛上將軍靜難劉重進爲羽林統軍&KR0002;符/彦卿者以太師中書令天雄節度使直罷歸)¶
(洛八年不問亦不别除官其廟謨雄斷如是/靖康&KR0004;以戚里冒政宣恩典多建節&KR0207;乃稽)¶
(用此制錢景臻以少傅安武節度劉宗元以/開府儀同三司鎭安節度並爲左金吾上將)¶
(軍范訥以平涼劉敷以保信劉敏以保成張/楙以嚮德王舜臣以岳陽朱孝孫以應道錢)¶
(忱以瀘川節度並爲右金吾上將軍自後不/復舉行矣)¶
(宰相任怨/宰相欲牧士譽使恩歸已故只以除用爲意)¶
(而不任職及顯有過舉者亦不肯任怨稍行/黜徙文惠公在相位嘗奏言今之監司郡守)¶
(其無大過者臺諌固不論擊但其間實有疲/愞庸老之人依阿留之轉爲民害臣欲皆與)¶
<pb:KR3j0038_SBCK_081-6a>¶
(祠禄理作自陳&KR0101;司或就移小郡庶幾人有/家食之資國無曠官之失)¶
(孝宗欣然聽許於是湖南轉運判官任詔改/知復州廣東提舉鹽事劉景改知南雄州時)¶
(太常丞闕&KR0101;左藏庫許子紹欲得之公以大/超越諭使小緩子紹宛轉愈力乃白其事出)¶
(通判靜江府議者私謂&KR0002;如此則是廟堂而/兼臺諌之職殊不思進賢退不肖眞宰相之)¶
(事耳欲擬宫觀三四人未暇而去位子紹之/出遂織入言章中近者京丞相以國子録吳)¶
(仁傑居職未乆便欲求遷奏罷歸吏部注簽/判亦此意也)¶
(四李杜/漢太尉李固杜禹皆以爲相守正爲梁冀所)¶
(殺故&KR0122;楊生上書乞李杜二公骸骨使得歸/葬梁冀之誅權埶專歸宦官傾動中外白馬)¶
(令李雲露布上書有帝欲不諦之語&KR0074;帝得/奏震怒逮雲下北寺獄弘農五宫&KR0122;杜衆傷)¶
<pb:KR3j0038_SBCK_081-6b>¶
(雲以忠諌&KR0023;罪上書願與雲同日死帝愈怒/下廷尉皆死獄中其後襄楷上言亦稱爲李)¶
(杜靈帝再治鈎黨范滂受誅母就與之訣曰/汝今與李杜齊名死亦何恨謂李膺杜宻也)¶
(李太白杜子美同時著名故韓退之詩云李/杜文章在光熖萬丈長凡四李杜云)¶
(渾脫隊/唐中宗時清源尉吕元㤗上書言時政曰比)¶
(見坊邑相率爲軍脫隊駿馬胡服名曰蘇幕/遮旗鼓相當騰逐喧譟以禮義之朝法胡虜)¶
(之俗非先王之禮樂而示則於四方書曰謀/時寒&KR0002;何必臝形體讙衢路鼔舞跳躍而索)¶
(寒焉書聞不報此蓋并論發寒胡之戯唐史/附於宋務光傳末元㤗竟亦不顯近世風俗)¶
(相尚不以公私宴集皆爲耍曲耍舞如勃海/樂之&KR0011;殆猶此也)¶
(歳陽歳名/歳陽歳名之說始於爾雅太歳在甲曰閼逢)¶
<pb:KR3j0038_SBCK_081-7a>¶
(在乙曰旃&KR0041;在丙曰柔兆在丁曰彊圉在戊/曰著雍在巳曰屠維在庚曰上章在辛曰重)¶
(光在壬曰玄黓在癸曰昭陽謂之歳陽在寅/曰攝提格在卯曰單閼在辰曰執徐在巳曰)¶
(大荒落在午曰敦牂在未曰協洽在申曰涒/灘在酉曰作噩在戌曰閹茂在亥曰大淵獻)¶
(在子曰困敦在丑曰赤&KR0108;&KR0002;謂之歳名自後/唯太史公曆書用之而或有不同如閼逢爲)¶
(焉逢旃&KR0041;爲端蒙柔兆爲游兆彊圉爲彊梧/著雍爲徒雍屠維爲祝犂上章爲商横重光)¶
(爲昭陽玄黓爲横艾昭陽爲尚章大荒落爲/大芒駱恊洽爲汁洽涒灘乃爲亦&KR0108;&KR0002;作噩)¶
(爲作鄂閹茂爲淹茂大淵獻困敦更互赤&KR0108;/&KR0002;乃爲汭漢此蓋年祀乆遠傳寫或訛不必)¶
(深辨但漢武帝太初元年太歳丁丑而以爲/甲寅其失多矣爾雅又有月陽月名月在甲)¶
(曰畢在乙曰橘在丙曰修在丁曰圉在戊曰/厲在己曰則在庚曰窒在辛曰塞在壬曰終)¶
<pb:KR3j0038_SBCK_081-7b>¶
(在癸曰極正月爲陬二月爲如三月爲寎四/月爲余五月爲臯六月爲旦七月爲相八月)¶
(爲壯九月爲玄十月爲陽十一月爲辜十二/月爲涂考之典籍唯曆書謂太初十月爲畢)¶
(聚離騷云攝提正于孟陬左氏傳十月曰良/月國語至于玄月它未嘗稱引郭景純注釋)¶
(云自歳陽至月名皆所未詳通者故闕而不/論蓋不可強爲之說非&KR0002;律書所言二十八)¶
(舍十母十二子猶得穿鑿傳致也資治通鑑/專取歳陽歳各以冠年不可曉解殊不&KR0002;甲)¶
(子至癸亥爲明白爾韓退之詩歳在淵獻牽/牛中王介甫字&KR0003;言彊圉自餘亦無說在傳)¶
(所書歳在星紀而滛於玄枵歳在降婁降婁/中而旦歳在陬訾之口歳五及鶉大歳在顓)¶
(帝之虚歳在豕韋歳在大梁皆用歳星次舎/言之司馬倬䟦温公濳虚其末云乾道二年)¶
(歳在柔兆閹茂玄黓執徐月極大淵獻日謂/丙戌年壬辰月癸亥日以歳名施於月日尤)¶
<pb:KR3j0038_SBCK_081-8a>¶
(爲不然漢章不自爲文殆是僚寀強解事者/所作也)¶
(官稱別名/唐人好以它名標牓官稱今漫䟽於此以示)¶
(子姪之未能盡知者太尉爲掌武司徒爲五/教司空爲空土侍中爲大貂散&KR0016;常侍爲小)¶
(貂御史大夫爲亞台爲亞相爲司憲中丞爲/獨坐爲中憲侍御史爲端公南牀横榻雜端)¶
(又曰脆棃殿中爲副端又曰&KR0271;口椒&KR0101;察爲/合口椒諌議爲大坡大諌補闕爲中諌又曰)¶
(補衮拾遺爲小諌又曰遺公給事郎爲夕郎/夕拜知制誥爲三字起居郎爲左螭舍人爲)¶
(右螭又並爲修注吏部尚書爲大天禮部爲/大儀兵部爲大戎刑部爲大秋工部爲大起)¶
(吏部郎爲小選爲省眼考功度支爲振行禮/部爲小儀爲南省舍人今曰南宫刑部爲小)¶
(秋祠部爲冰㕔比部爲比盤又曰昆脚皆頭/屯田爲田曹水部爲水曹諸部郎通曰哀烏)¶
<pb:KR3j0038_SBCK_081-8b>¶
(依烏太常卿爲樂卿少卿爲少常奉常光禄/爲飽卿鴻臚爲客卿睡卿司農爲走卿大理)¶
(爲棘卿評事爲廷平將作&KR0101;爲大匠少監爲/少匠祕書監爲大蓬少監爲少蓬左右司爲)¶
(都公太子庶子爲宫相宰相呼爲堂老兩省/相呼爲閣老尚書丞郎爲曹長御史拾遺爲)¶
(院長下至縣令曰明府丞曰贊府贊公尉曰/少府少公少仙此已見前筆)¶
容齋四筆卷第十五(終)¶
