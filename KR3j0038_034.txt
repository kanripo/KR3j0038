# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:30
#+PROPERTY: JUAN 34


十六(十六/則)¶　　　宋　洪邁　撰
　　髙徳儒¶
唐髙祖起兵太原使子建成世民将兵擊西河郡執郡¶
丞髙徳儒世民數之曰汝指野鳥為鸞以欺人主取髙¶
官吾興義兵正為誅佞人耳遂斬之自餘不戮一人讀¶
史不熟者但以為史氏虛設此語以為指鹿為馬作對¶
耳按隋大業十一年有二孔雀飛集寳城朝堂前親衛
<pb:KR3j0038_WYG_033-1b>
挍尉髙徳儒等十餘人見之奏以為鸞時孔雀已飛去¶
無可得驗詔以徳儒誠心冥㑹肇見嘉祥擢拜朝散大¶
夫餘人皆賜束帛仍於其地造儀鸞殿距此時纔二年<md:KR3j0038_SBCK_034-1b>¶餘蓋唐温大雅所著創業起居注載之不追書前事故¶
也新唐書太宗紀但書云率兵徇西河斬其郡丞髙徳¶
儒尤為簡略賴通鑑盡紀其詳范氏唐鑑只論其被誅¶
一節云¶
　　唐朝士俸微
<pb:KR3j0038_WYG_033-2a>
唐世朝士俸錢至微除一項之外更無所謂料券添給¶
之類者白樂天為挍書郎作詩曰幸逢太平代天子好¶
文儒小人難大用典挍在秘書俸錢萬六千月給亦有¶
餘遂使少年心日日常晏如及為翰林學士當遷官援¶
姜公輔故事但乞兼京兆府户曹叅軍既除此職喜而<md:KR3j0038_SBCK_034-2a>¶言志至云詔授户曹掾捧詔感君恩弟兄俱簪笏新婦¶
儼衣巾羅列髙堂下拜慶正紛紛喧喧車馬来賀客滿¶
我門置酒延賀客不復憂空罇而其所得者亦俸錢四
<pb:KR3j0038_WYG_033-2b>
五萬廩禄二百石而已今之主簿尉占優飫處固有倍¶
蓰於此者矣亦未嘗以為足古今異宜不可一概論也¶
楊文公在¶真宗朝為翰林學士而云虛忝甘泉之從臣
終作若敖¶之餒鬼蓋是時尚為鮮薄非後来比也¶
　　計然意林¶
漢書貨殖傳粤王句踐困於㑹稽之上廼用范蠡計然<md:KR3j0038_SBCK_034-2b>¶遂報彊吳孟康注曰姓計名然越臣也蔡謨曰計然者¶
范蠡所著書篇名耳非人也謂之計然者所計而然也
<pb:KR3j0038_WYG_033-3a>
羣書所稱句踐之賢佐種蠡為首豈復聞有姓計名然¶
者乎若有此人越但用半策便以致霸是功重於范蠡¶
而書籍不見其名史遷不述其傳乎顔師古曰蔡說謬¶
矣古今人表計然列在第四等一名計研班固賔戲研¶
桑心計於無垠即謂此耳計然者濮上人也嘗南遊越¶
范蠡卑身事之其書則有萬物錄事見皇覽及晉中經¶
簿又吳越春秋及越絶書並作計倪此則倪研及然聲¶
皆相近實一人耳何云書籍不見哉予按唐貞元中馬<md:KR3j0038_SBCK_034-3a>¶
<pb:KR3j0038_WYG_033-3b>
揔所述意林一書抄類諸子百餘家有范子十二卷云¶
計然者葵邱濮上人姓辛字文子其先晉國之公子也¶
為人有内無外狀貌似不及人少而明學隂陽見微知¶
著其志沈沈不肯自顯天下莫知故稱曰計然時遨遊¶
海澤號曰漁父范蠡請其見越王計然曰越王為人鳥¶
喙不可與同利也據此則計然姓名出處皎然可見裴¶
駰注史記亦知引范子北史蕭大圜云留侯追蹤於松¶
子陶朱成術於辛文正用此事曹子建表引文子李善
<pb:KR3j0038_WYG_033-4a>
注以為計然師古蓋未能盡也而文子十二卷李暹注¶
其序以謂范子所稱計然但其書一切以老子為宗略<md:KR3j0038_SBCK_034-3b>¶無與范蠡謀議之事意林所編文字正與此同所謂范¶
子乃别是一書亦十二卷馬揔只載其敘計然及他三¶
事云餘並隂陽歴數故不取則與文子了不同李暹之¶
說誤也唐藝文志范子計然十五卷注云范蠡問計然¶
答列於農家其是矣而今不存唐世未知尊孟氏故意¶
林亦列其書而有差不同者如伊尹不以一介與人亦
<pb:KR3j0038_WYG_033-4b>
不取一介於人之類其他所引書如胡非子随巢子纒¶
子王孫子公孫尼子阮子正部姚信士緯殷興通語牟¶
子周生烈子秦菁子梅子任奕子魏朗子唐滂子鄒子¶
孫氏成敗志蔣子譙子鍾子張儼黙記裴氏新言袁淮<md:KR3j0038_SBCK_034-4a>¶正書袁子正論蘇子陸子張顯析言干子顧子諸葛子¶
陳子要言符子諸書今皆不傳於世亦有不知其名者¶
　　思潁詩¶
士大夫發跡壠畆貴為公卿謂父祖舊廬為不可居而
<pb:KR3j0038_WYG_033-5a>
更新其宅者多矣復以醫藥弗便飲膳難得自村疃而¶
遷於邑自邑而遷於郡者亦多矣唯翩然委而去之或¶
逺在數百千里之外自非有大不得已則舉動為不宜¶
輕若夫以為得計又從而詠歌夸詡之著于詩文是其¶
一時思慮誠為不審雖名公鉅人未能或之免也歐陽¶
公吉州廬陵人其父崇公葬于其里之瀧岡公自為阡<md:KR3j0038_SBCK_034-4b>¶表紀其平生而公中年乃欲居潁其思潁詩序云予自¶
廣陵得請来潁愛其民淳訟簡土厚水甘慨然有終焉
<pb:KR3j0038_WYG_033-5b>
之志爾来思潁之念未嘗少忘於心而意之所存亦時¶
時見於文字乃發舊稾得南京以後詩十餘篇皆思潁¶
之作以見予拳拳於潁者非一日也又續詩序云自丁¶
家難服除入翰林為學士忽忽八年間歸潁之志雖未¶
遂然未嘗一日少忘焉至於今年六十有四免并得蔡¶
蔡潁連疆因得以為歸老之漸又得在亳及青十有七¶
篇附之時熈寜三年也公次年致仕又一年而薨其逍¶
遥於潁蓋無幾時惜無一語及於松楸之思崇公惟一<md:KR3j0038_SBCK_034-5a>¶
<pb:KR3j0038_WYG_033-6a>
子耳公生四子皆為潁人瀧岡之上遂無復有子孫臨¶
之是因一代貴達而墳墓乃隔為他壤予每讀二序輒¶
為太息嗟乎此文不作可也若東坡之居宜興乃因免¶
汝州居住而至其後自海外北還無以為歸復暫至常¶
州已而捐館文定公雖居許而治命反葬於眉山云¶
　　劉蕡下第¶
唐文宗大和二年三月親策制舉人賢良方正劉蕡對¶
䇿極言宦官之禍既而裴休李郃等二十二人中第皆
<pb:KR3j0038_WYG_033-6b>
除官考官左散騎常侍馮宿太常少卿賈餗庫部郎中¶
龎嚴見蕡策皆歎服而畏宦官不敢取詔下物論囂然<md:KR3j0038_SBCK_034-5b>¶稱屈諫官御史欲論奏執政抑之李郃曰劉蕡下第我¶
輩登科能無厚顔乃上䟽以為蕡所對䇿漢魏以来無¶
與為比今有司以蕡指切左右不敢以聞恐忠良道窮¶
綱紀遂絶臣所對不及蕡逺甚乞囘臣所授以旌蕡直¶
不報予按是時宰相乃裴度韋處厚竇易直易直不足¶
言裴韋之賢顧獨失此至於抑言者使勿論奏豈不有
<pb:KR3j0038_WYG_033-7a>
愧於心乎蕡既由此不得仕於朝而李郃亦不顯蓋無¶
敢用之也令狐楚牛僧儒乃能表蕡入幕府待以師禮¶
竟為宦人所嫉誣貶栁州司户李商隐贈以詩曰漢廷¶
急詔誰先入楚路髙歌自欲翻萬里相逢歡復泣鳯巢<md:KR3j0038_SBCK_034-6a>¶西隔九重門及蕡卒復以二詩哭之曰一呌千囘首天¶
髙不為聞又曰已為秦逐客復作楚寃魂併将添恨淚¶
一灑問乾坤其悲之至矣甘露之事相去纔七年未知¶
蕡及見之否乎
<pb:KR3j0038_WYG_033-7b>
　　酒肆旗望¶
今都城與郡縣酒務及凡鬻酒之肆皆揭大帘於外以¶
青白布數幅為之微者随其髙卑小大村店或挂缾瓢¶
標箒秆唐人多詠於詩然其制蓋自古以然矣韓非子¶
云宋人有酤酒者斗槩甚平遇客甚謹為酒甚羙懸幟¶
甚髙而酒不售遂至於酸所謂懸幟者此也<md:KR3j0038_SBCK_034-6b>¶　　賢宰相遭讒¶
一代宗臣當代天理物之任君上委國而聼之固為社
<pb:KR3j0038_WYG_033-8a>
稷之福然必不使邪人參其間乃可不然必為所勝姑¶
以唐世及本朝之事顯顯者言之若禇遂良長孫無忌¶
之遭李義府許敬宗張九齡之遭李林甫是已裴晉公¶
相憲宗立淮蔡青鄆之功唐之威令紀綱既壊而復振¶
可謂名宰矣皇甫鎛一共政則去不旋踵迨穆敬文三¶
宗主既不明而元稹李逢吉宗閔更撼之使不得一日¶
安厥位趙韓王以佐命元勲而為盧多遜所勝冦萊公¶
為丁謂所勝杜祁公韓范為陳執中賈昌朝所勝富韓<md:KR3j0038_SBCK_034-7a>¶
<pb:KR3j0038_WYG_033-8b>
公為王介甫所勝范忠宣為章子厚所勝趙忠簡為秦¶
㑹之所勝大抵皆然也¶
　　宋齊邱¶
自用兵以来令民間以見錢紐納税直既為不堪然於¶
其中所謂和買折帛尤為名不正而斂最重偶閲大中¶
祥符間太常博士許載著吳唐拾遺錄所載多諸書未¶
有者其勸農桑一篇正云吳順義年中差官興版簿定¶
租稅厥田上上者每一頃稅錢二貫一百文中田一頃
<pb:KR3j0038_WYG_033-9a>
稅錢一貫八百下田一頃千五百皆足陌見錢如見錢¶
不足許依市價折以金銀算計丁口課調亦科錢宋齊<md:KR3j0038_SBCK_034-7b>¶邱時為員外郎上策乞虛擡時價而折紬綿絹本色曰¶
江淮之地唐季已来戰爭之所今兵革乍息黎甿始安¶
而必率以見錢折以金銀此非民耕鑿可得也無興販¶
以求之是為教民棄本逐末耳是時絹每匹市價五百¶
文紬六百文綿每兩十五文齊邱請絹每匹擡為一貫¶
七百紬為二貫四百綿為四十文皆足錢丁口課調亦
<pb:KR3j0038_WYG_033-9b>
請蠲除朝議喧然沮之謂虧損官錢萬數不少齊邱致¶
書于徐知誥曰明公揔百官理大國督民見錢與金銀¶
求國富庶所謂擁篲救火撓水求清欲火滅水清可得¶
乎知誥得書曰此勸農上策也即行之自是不十年間<md:KR3j0038_SBCK_034-8a>¶野無閒田桑無隙地自吳變唐自唐歸宋民到于今受¶
其賜齊邱之事羙矣徐知誥亟聼而行之可謂賢輔相¶
而九國志齊邱傳中略不書資治通鑑亦佚此事今之¶
君子為國唯知浚民以益利豈不有靦於偏閏之臣乎
<pb:KR3j0038_WYG_033-10a>
齊邱平生在所不論也¶
　　鹹杬子¶
玉篇唐韻釋杬字云木名出豫章煎汁藏果及卵不壊¶
異物志云杬子音元鹽鴨子也以其用杬木皮汁和鹽¶
漬之今吾鄉處處有此乃如蒼耳益母莖幹不純是木¶
小人爭闘者取其葉挼摖皮膚輒作赤腫如被傷以誣<md:KR3j0038_SBCK_034-8b>¶賴其敵至藏鴨卵則又以染其外使若赭色云¶
　　月中桂兎
<pb:KR3j0038_WYG_033-10b>
酉陽雜爼天咫篇載月星神異數事其命名之義取國¶
語楚靈王曰是知天咫安知民則之說其紀月中蟾桂¶
引釋氏書言須彌山南面有閻扶樹月過樹影入月中¶
或言月中蟾桂地影也空處水影也予記東坡公鑒空¶
閣詩云明月本自明無心孰為境挂空如水鑑寫此山¶
河影我觀大瀛海巨浸與天永九州居其間無異蛇盤¶
鏡空水兩無質相照但耿耿妄云桂兎蟇俗說皆可屏¶
正用此說其詩在集中題為和黄秀才頃予游南海西<md:KR3j0038_SBCK_034-9a>¶
<pb:KR3j0038_WYG_033-11a>
歸之日泊舟金利山下登崇福寺有閣枕江流標曰鑒¶
空正見詩牌揭其上蓋當時臨賦處也¶
　　唐二帝好名¶
唐貞觀中忽有白鵲營巢於寝殿前槐樹上其巢合歡¶
如腰鼓左右拜舞稱賀太宗曰我常笑隋煬帝好祥瑞¶
瑞在得賢此何足賀乃命毁其巢放鵲於野外明皇初¶
即位以風俗奢靡制乘輿服御金銀器玩令有司銷毁¶
以供軍國之用其珠玉錦繡焚於殿前天下毋得復采
<pb:KR3j0038_WYG_033-11b>
織罷兩京織錦坊予謂二帝皆唐之明主所言所行足¶
以垂訓於後然大要出於好名鵲巢之異左右從而獻<md:KR3j0038_SBCK_034-9b>¶諛叱而去之可也何必毁其巢珠玉錦繡勿珍而尚之¶
可也何必焚之殿前明以示外使家知户曉哉治道貴¶
於執中是二者懼不可以為法其後楊貴妃有寵織繡¶
之工専供妃院者七百人中外爭獻器服珍玩嶺南經¶
略使張九臯廣陵長史王翼以所獻精靡九臯加三品¶
翼入為户部侍郎天下從風而靡明皇之始終一何不
<pb:KR3j0038_WYG_033-12a>
同如此哉¶
　　周禮非周公書¶
周禮一書世謂周公所作而非也昔賢以為戰國隂謀¶
之書考其實蓋出於劉歆之手漢書儒林傳盡載諸經<md:KR3j0038_SBCK_034-10a>¶專門師授此獨無傳至王莽時歆為國師始建立周官¶
經以為周禮且置博士而河南杜子春受業於歆還家¶
以教門徒好學之士鄭興及其子衆徃師之此書遂行¶
歆之處心積慮用以濟莽之惡莽據以毒痡四海如五
<pb:KR3j0038_WYG_033-12b>
均六筦市官賖貸諸所興為皆是也故當其時公孫禄¶
既已斥歆顛倒六經毁師法矣歴代以来唯宇文周依¶
六典以建官至於治民發政亦未嘗循故轍王安石欲¶
變亂¶祖宗法度乃尊崇其言至與詩書均匹以作三經
新義¶其序略曰其人足以任官其官足以行法莫盛乎
成周<md:KR3j0038_SBCK_034-10b>¶之時其法可施於後世其文有見於載籍莫具乎
周官¶之書自周之衰以至於今太平之遺迹掃蕩幾盡
學者¶所見無復全經於是時也乃欲訓而發之臣知其
<pb:KR3j0038_WYG_033-13a>
難也¶以訓而發之之難則又以知夫立政造事追而復
之之¶為難則安石所學所行實於此乎出遂謂一部之
書理¶財居其半又謂泉府凡國之財用取具焉嵗終則
㑹其¶出入而納其餘則非特摧兼并救貧阨因以足國
事之¶財用夫然故雖有不庭不虞民不加賦而國無乏
事其¶後吕嘉問法之而置市易由中及外害徧生靈嗚
呼二¶王託周官之名以為政其歸於禍民一也<md:KR3j0038_SBCK_034-11a>¶　　醉尉亭長
<pb:KR3j0038_WYG_033-13b>
李廣免将軍為庶人屏居藍田嘗夜從一騎出從人田¶
間飲還至亭霸陵尉醉呵止廣後廣拜右北平太守請¶
尉與俱至軍而斬之上書自陳謝罪武帝報曰報忿除¶
害朕之所圖於将軍也王莽竊位尤備大臣抑奪下權¶
大司空士夜過奉常亭亭長呵之告以官名亭長醉曰¶
寜有符傳邪士以馬箠擊亭長亭長斬士亡郡縣逐之¶
家上書莽曰亭長奉公勿逐大司空王邑斥士以謝予¶
觀此兩亭尉長其醉等耳霸陵尉但呵止李廣而廣殺
<pb:KR3j0038_WYG_033-14a>
之武帝不問奉常亭長殺宰士而王莽反以奉公免之<md:KR3j0038_SBCK_034-11b>¶亦可笑也¶
　　三易之名¶
三易之名一曰連山二曰歸藏三曰周易皆以兩字為¶
義今人但稱周易曰易非也夏曰連山其卦以純艮為¶
首艮為山山上山下是名連山雲氣出内於山故名易¶
為連山商曰歸藏以純坤為首坤為地萬物莫不歸而¶
藏於中故名為歸藏周曰周易以純乾為首乾為天天
<pb:KR3j0038_WYG_033-14b>
能周匝於四時故名易為周也大簇為人統寅為人正¶
夏以十三月為正人統人無為卦首之理艮漸正月故¶
以艮為首林鍾為地統未之衝丑故為地正商以十二<md:KR3j0038_SBCK_034-12a>¶月為正地統故以坤為首黄鍾為天統子為天正周以¶
十一月為正天統故以乾為首此本出唐賈公彦周¶禮
正義之説予整齊而紀之所謂十三月者承十二月¶而
言即正月耳後漢陳寵論之甚詳本出尚書大傳¶
　　忠臣名不傳
<pb:KR3j0038_WYG_033-15a>
古今忠臣義士其名載於史策者萬世不朽然有不幸¶
而泯沒無傳者南唐後主淫於浮圖氏二人繼踵而諫¶
一獲徒一獲流歙人汪煥為第三諫極言請死云梁武¶
事佛刺血寫佛經散髪與僧踐捨身為佛奴屈膝禮和¶
尚及其終也餓死于臺城今陛下事佛未見刺血踐髪<md:KR3j0038_SBCK_034-12b>¶捨身屈膝臣恐他日猶不得如梁武之事後主覽書赦¶
而官之又有淮人李雄當王師弔伐出守西偏不遇其¶
敵雄以國城重圍不忍端坐遂東下以救之陣于溧陽
<pb:KR3j0038_WYG_033-15b>
與王師遇父子俱沒諸子不從行者亦死他所死者凡¶
八人李氏訖亡不霑褒贈其事僅見於吳唐拾遺録頃¶
嘗有㫖合¶九朝國史為一書他日史官為列之於李煜
傳庶足以¶慰二人於泉下歐陽公作吳某墓誌云李煜
時為彭澤¶主簿曹彬破池陽遣使者招降郡縣其令欲
以城降某¶曰吾能為李氏死爾乃殺使者為煜守煜已
降某為游<md:KR3j0038_SBCK_034-13a>¶兵執送軍中主將責以殺使者曰固當如是
主將義而¶釋之其事雖粗見而集中只云諱某為可惜
<pb:KR3j0038_WYG_033-16a>
也如靖康¶之難朱昭等數人死於震武城之類予得朱
弁所作忠¶義録於其子栐乃為作傳於¶四朝史中蓋惜
其無傳也¶
　　唐人酒令¶
白樂天詩鞍馬呼教住骰盤喝遣輸長驅波卷白連擲¶
采成盧注云骰盤卷白波莫走鞍馬皆當時酒令予按¶
皇甫松所著醉鄉日月三卷載骰子令云聚十隻骰子¶
齊擲自出手六人依采飲焉堂印本采人勸合席碧油<md:KR3j0038_SBCK_034-13b>¶
<pb:KR3j0038_WYG_033-16b>
勸擲外三人骰子聚於一處謂之酒星依采聚散骰子¶
令中改易不過三章次改鞍馬令不過一章又有旗幡¶
令閃擪令抛打令今人不復曉其法矣唯優伶家猶用¶
手打令以為戲云¶
　
　
　
　容齋續筆卷十六¶
<md:KR3j0038_SBCK_035-1a>¶
<pb:KR3j0038_WYG_034-1a>
欽定四庫全書卷
　容齋三筆目録
　　卷一(十四則/)
　　　晁景迃經說　　　　　邳肜酈商
　　　武成之書　　　　　　象載瑜
　　　管晏之言　　　　　　共工氏
　　　漢志之誤　　　　　　漢將軍在御史上
　　　上元張燈　　　　　　七夕用六日
<pb:KR3j0038_WYG_034-1b>
　　　宰相叅政員數　　　　朱崖遷客
　　　張士貴宋璟　　　　　韓歐文語
　　卷二(十六則/)
　　　漢宣帝不用儒　　　　國家府庫
　　　劉項成敗　　　　　　占術致禍
　　　絳侯萊公　　　　　　無名殺臣下
　　　平天冠　　　　　　　介推寒食
　　　進士訴黜落　　　　　後漢書載班固文
<pb:KR3j0038_WYG_034-2a>
　　　趙充國馬援　　　　　漢人希姓
　　　絳灌　　　　　　　　題詠絶唱
　　　秀才之名　　　　　　魏收作史
　　卷三(十九則/)
　　　兎葵燕麥　　　　　　黔黎遭兵之苦
　　　太守刺史贈吏民官　　李元亮詩啓
　　　元魏改功臣姓氏　　　東坡和陶詩
　　　孔戣鄭穆　　　　　　陳季常
<pb:KR3j0038_WYG_034-2b>
　　　文用謚字　　　　　　高唐神女賦
　　　其言明且清　　　　　侍從轉官
　　　曹子建七啓　　　　　姦鬼爲人禍
　　　監司待廵撿　　　　　十二分野
　　　公孫五樓　　　　　　薦士稱字著年
　　　兄弟邪正
　　卷四(十五則/)
　　　三豎子　　　　　　　樞密稱呼
<pb:KR3j0038_WYG_034-3a>
　　　從官事體　　　　　　九朝國史
　　　銀牌使者　　　　　　省錢百陌
　　　舊官銜冗贅　　　　　吏胥侮洗文書
　　　宣告錯誤　　　　　　軍中抵名爲官
　　　禍福有命　　　　　　眞宗北征
　　　宰相不次補　　　　　外制之難
　　　文臣換武使
　　卷五(十七則/)
<pb:KR3j0038_WYG_034-3b>
　　　舜事瞽叟　　　　　　孔子正名
　　　濳火字誤　　　　　　永興天書
　　　王裒嵇紹　　　　　　張詠傳
　　　緋紫假服　　　　　　樞密名稱更易
　　　過稱官品　　　　　　仁宗立嗣
　　　郎官員數　　　　　　東坡慕樂天
　　　縛雞行　　　　　　　油汚衣詩
　　　金主誅宗王　　　　　州郡書院
<pb:KR3j0038_WYG_034-4a>
　　　何韓同姓
　　卷六(十五則/)
　　　蕨萁養人　　　　　　賢士隱居者
　　　張籍陳無已詩　　　　杜詩誤字
　　　東坡詩用老字　　　　杜詩命意
　　　擇福莫若重　　　　　用人文字之失
　　　李衛公輞川圖䟦　　　白公夜聞歌者
　　　謝朏志節　　　　　　琵琶亭詩
<pb:KR3j0038_WYG_034-4b>
　　　減損入官人　　　　　韓蘇文章譬喻
　　　唐昭宗贈諫臣官
　　卷七(十四則/)
　　　執政辭轉官　　　　　宗室補官
　　　孫宣公諫封禪等　　　赦恩爲害
　　　代宗崇尚釋氏　　　　光武苻堅
　　　周武帝宣帝　　　　　唐觀察使
　　　冗濫除官　　　　　　節度使稱太尉
<pb:KR3j0038_WYG_034-5a>
　　　五代濫刑　　　　　　太一推筭
　　　趙丞相除拜　　　　　唐昭宗恤録儒士
　　卷八(五則/)
　　　徽宗薦嚴疏文　　　　忠宣公謝表
　　　四六名對　　　　　　吾家四六
　　　唐賢啓狀
　　卷九(十六則/)
　　　樞密兩長官　　　　　赦放債負
<pb:KR3j0038_WYG_034-5b>
　　　馮道王溥　　　　　　周𤣥豹相
　　　鈷鉧滄浪　　　　　　司封失典故
　　　老人該恩官封　　　　學士中丞
　　　漢高祖父母姓名　　　君臣事跡屏風
　　　僧道科目　　　　　　射佃逃田
　　　周世宗好殺　　　　　孟字義訓
　　　向巨原詩　　　　　　葉晦叔詩
　　卷十(十七則/)
<pb:KR3j0038_WYG_034-6a>
　　　詞學科目　　　　　　唐夜試進士
　　　納紬絹尺度　　　　　朱梁輕賦
　　　坎離隂陽　　　　　　前執政爲尚書
　　　河伯娶婦　　　　　　六經用字
　　　鄂州興唐寺鍾　　　　禰衡輕曹操
　　　禁中文書　　　　　　老子之言
　　　孔叢子　　　　　　　小星詩
　　　桃源行　　　　　　　司封贈典之失
<pb:KR3j0038_WYG_034-6b>
　　　辰巳之巳
　　卷十一(十六則/)
　　　碑誌不書名　　　　　漢文帝不用兵
　　　帝王諱名　　　　　　家諱中字
　　　記張元事　　　　　　宫室土木
　　　歳月日風雷雄雌　　　東坡三詩
　　　天文七政　　　　　　符讀書城南
　　　致政官上壽　　　　　五經字義相反
<pb:KR3j0038_WYG_034-7a>
　　　鎭星爲福　　　　　　東坡引用史傳
　　　兩莫愁　　　　　　　何公橋詩
　　卷十二(十六則/)
　　　眄泰秋娘三女　　　　顏魯公祠堂詩
　　　閔子不名　　　　　　曾晳待子不慈
　　　具圓復詩　　　　　　人當知足
　　　淵明孤松　　　　　　饒州刺史
　　　紫極觀鍾　　　　　　兼中書令
<pb:KR3j0038_WYG_034-7b>
　　　作文字要㸃撿　　　　侍從兩制
　　　片言解禍　　　　　　忠言嘉謨
　　　免直學士院　　　　　大賢之後
　　卷十三(十三則/)
　　　鍾鼎銘識　　　　　　犧尊象尊
　　　再書博古圖　　　　　碌碌七字
　　　占測天星　　　　　　政和宫室
　　　僧官試卿　　　　　　大觀筭學
<pb:KR3j0038_WYG_034-8a>
　　　十八鼎　　　　　　　四朝史志
　　　宗室參選　　　　　　元豐庫
　　　五俗字
　　卷十四(十七則/)
　　　三教論衡　　　　　　夫兄爲公
　　　政和文忌　　　　　　瞬息須臾
　　　神宗待文武臣　　　　緑竹王芻
　　　親除諫官　　　　　　撿放災傷
<pb:KR3j0038_WYG_034-8b>
　　　檀弓注文　　　　　　左傳有害理處
　　　夫人宗女請受　　　　蜀茶法
　　　判府知府　　　　　　歌扇舞衣
　　　官會折閱　　　　　　飛鄰望鄰
　　　衙參之禮
　　卷十五(十八則/)
　　　内職命詞　　　　　　蔡京除吏
　　　題宣聖廟詩　　　　　季文子魏獻子
<pb:KR3j0038_WYG_034-9a>
　　　尊崇聖字　　　　　　媵字訓
　　　周禮奇字　　　　　　大禹之言
　　　隨巢胡¶非子　　　　　别國方言
　　　縱臾　¶　　　　　　　揔持寺唐勑牒
　　　禁旅遷補　　　　　　六言詩難工
　　　杯水救車薪　　　　　詘一人之下
　　　秦漢重縣令客　　　　之字訓變
　　卷十六(二十則/)
<pb:KR3j0038_WYG_034-9b>
　　　蹇氏父子　　　　　　神臂弓
　　　勑令格式　　　　　　顏魯公戲吟
　　　紀年用先代名　　　　中舍
　　　多赦長惡　　　　　　奏讞疑獄
　　　醫職濫冗　　　　　　切脚語
　　　唐世辟寮佐有詞　　　高子允謁刺
　　　蔡君謨書碑　　　　　楊渉父子
　　　佛胷卍字　　　　　　蘇渙詩
<pb:KR3j0038_WYG_034-10a>
　　　歲後八日　　　　　　門焉閨焉
　　　郡縣主壻官　　　　　樂府詩引喻
　
　
　
　
　
　
<pb:KR3j0038_WYG_034-10b>
　
　
　
　
　
　
　
　容齋¶三筆目録

<pb:KR3j0038_WYG_035-1a>
　
