# -*- mode: mandoku-view -*-
#+TITLE: 容齋隨筆
#+DATE: 2015-09-23 10:12:29
#+PROPERTY: JUAN 22


四(十七/則)¶　　　　宋　洪邁　撰
　　淮南守備¶
周世宗舉中原百郡之兵南征李景當是時周室方彊¶
李氏政亂以之討伐云若易然而自二年之冬訖五年¶
之春首尾四年至於乘輿三駕僅得江北先是河中李¶
守正叛漢遣其客朱元來唐求救遂仕於唐樞密使查¶
文徽妻之以女是時請兵復諸州即取舒和後以恃功
<pb:KR3j0038_WYG_021-1b>
偃蹇唐將奪其兵元怒而降周景械其妻欲戮之文徽¶
方執政表乞其命景批云只斬朱元妻不殺查家女竟¶
斬于市郭廷謂不能守濠州以家在江南恐為唐所種<md:KR3j0038_SBCK_022-1b>¶族遣使詣金陵稟命然後出降則知周師所以久者景¶
法度猶存尚能制將帥死命故也紹興之季金兵渡淮¶
踰月之間十四郡悉陷予親見沿淮諸郡守盡掃府庫¶
儲積分寓京口云預被㫖許令移治是乃平時無虞則¶
受極邊之賞一有緩急委而去之寇退則反了無分毫
<pb:KR3j0038_WYG_021-2a>
絓於吏議豈復肯以固守為心也哉¶
　　周世宗¶
周世宗英毅雄傑以衰亂之世區區五六年間威武之¶
聲震懾夷夏可謂一時賢主而享年不及四十身没半¶
歲國隨以亡固天方授<md:KR3j0038_SBCK_022-2a>¶宋使之驅除然考其行事失於
好殺用法太嚴羣臣職¶事小有不舉往往寘之極刑雖
素有才幹聲名無所開¶宥此其所短也薛居正舊史紀
載翰林醫官馬道元進¶狀訴壽州界被賊殺其子獲正
<pb:KR3j0038_WYG_021-2b>
賊見在宿州本州不為¶勘斷帝大怒遣竇儀乘馹往按
之及獄成坐族死者二¶十四人儀奉辭之日帝㫖甚峻
故儀之用刑傷於深刻¶知州趙礪坐除名此事本只馬
氏子一人遭殺何至於¶族誅二十四家其他可以類推
矣¶太祖實録竇儀傳有此事史臣但歸咎於儀云¶
　　竇正固<md:KR3j0038_SBCK_022-2b>¶竇正固漢隱帝相也周世罷政以司徒就第後范質用¶
此官在中書乃歸洛陽常與編户課役正固不能堪訴
<pb:KR3j0038_WYG_021-3a>
於留守向拱拱不聽熈寧初富韓公為相¶神宗嘗對大
臣稱知河南府李中師治狀公以中師厚¶結中人因對
曰陛下何從知之中師銜其沮已及再尹¶河南富公已
老乃籍其户令出免役錢與富民等乃知¶君子失勢之
時小人得易而侮之如向拱李中師輩固¶不乏也¶
　　鄭權¶
唐穆宗時以工部尚書鄭權為嶺南節度使卿大夫相<md:KR3j0038_SBCK_022-3a>¶率為詩送之韓文公作序言權功德可稱道家屬百人
<pb:KR3j0038_WYG_021-3b>
無數畝之宅僦屋以居可謂貴而能貧為仁者不富之¶
效也舊唐史權傳云權在京師以家人數多奉入不足¶
求為鎮有中人之助南海多&KR0575;貨權頗積聚以遺之大¶
為朝士所嗤又薛廷老傳云鄭權因鄭注得廣州節度¶
權至鎮盡以公家&KR0575;寶赴京師以酬恩地廷老以右拾¶
遺上疏請按權罪中人由是切齒然則其為人乃貪邪¶
之士爾韓公以為仁者何邪¶
　　黨錮牽連之賢
<pb:KR3j0038_WYG_021-4a>
漢黨錮之禍知名賢士死者以百數海内塗炭其名迹<md:KR3j0038_SBCK_022-3b>¶章章者並載于史而一時牽連獲罪甘心以受刑誅皆¶
節義之士而位行不顯僅能附見者甚多李膺死門生¶
故吏並被禁錮侍御史景毅之子為膺門徒未有録牒¶
不及於譴毅慨然曰本謂膺賢遣子師之豈可以漏籍¶
茍安遂自表免歸髙城人巴肅被收自載詣縣縣令欲¶
解印綬與俱去肅不可范滂在征羌詔下急捕督郵吳¶
導至縣抱詔書閉傳舍伏牀而泣滂自詣獄縣令郭揖
<pb:KR3j0038_WYG_021-4b>
大驚出解印綬引與俱亡滂曰滂死則禍塞何敢以罪¶
累君張儉亡命困迫遁走所至破家相容其所經厯伏¶
重誅者以十數復流轉東萊上李篤家外黄令毛欽操<md:KR3j0038_SBCK_022-4a>¶兵到門篤謂曰張儉亡非其罪縱儉可得寧忍執之乎¶
欽撫篤曰蘧伯玉恥獨為君子足下如何自專仁義歎¶
息而去儉得免後數年上禄長和海上言黨人錮及五¶
族非經常之法由是自從祖以下皆得解釋此數君子¶
之賢如是東漢尚名節斯其驗歟
<pb:KR3j0038_WYG_021-5a>
　　漢代文書式¶
漢代文書臣下奏朝廷朝廷下郡國有漢官典儀漢舊¶
儀等所載然不若金石刻所著見者為明白史晨祠孔¶
廟碑前云建寧二年三月癸卯朔七日己酉魯相臣晨¶
長史臣謙頓首死罪上尚書臣晨頓首頓首死罪死罪<md:KR3j0038_SBCK_022-4b>¶末云臣晨誠惶誠恐頓首頓首死罪死罪上尚書副言¶
太傅太尉司徒司空大司農府樊毅復華下民租碑前¶
後與此同無極山碑光和四年某月辛卯朔廿二日壬
<pb:KR3j0038_WYG_021-5b>
子太常臣耽丞敏頓首上尚書末云臣耽愚戅頓首頓¶
首上尚書制曰可大尚(讀為/太常)承書從事某月十七日丁¶
丑尚書令忠奏雒陽宫光和四年八月辛酉朔十七日¶
丁丑尚書令忠下又云光和四年八月辛酉朔十七日¶
丁丑太常耽丞敏下常山相孔廟碑前云司徒臣雄司¶
空臣戒稽首言末云臣雄臣戒愚戅誠惶誠恐頓首頓¶
首死罪死罪臣稽首以聞制曰可元嘉三年三月廿七<md:KR3j0038_SBCK_022-5a>¶日壬寅奏雒陽宫元嘉三年三月丙子朔廿七日壬寅
<pb:KR3j0038_WYG_021-6a>
司徒雄司空戒下魯相又云永興元年六月甲辰朔十¶
八日辛酉魯相平行長史事卞守長擅叩頭死罪敢言¶
之司徒司空府末云平惶恐叩頭死罪死罪上司空府¶
此碑有三公奏天子朝廷下郡國郡國上公府三式始¶
末詳備文惠公𨽻釋有之無極山祠事以丁丑日奏雒¶
陽宫是日下太常孔廟事以壬寅日奏雒陽宫亦以是¶
日下魯相又以見漢世文書之不滯留也¶
　　資治通鑑
<pb:KR3j0038_WYG_021-6b>
司馬公修資治通鑑辟范夢得為官屬嘗以手帖論纘<md:KR3j0038_SBCK_022-5b>¶述之要大抵欲如左傳敘事之體又云凡年號皆以後¶
來者為定如武德元年則從正月便為唐髙祖更不稱¶
隋義寧二年梁開平元年正月便不稱唐天祐四年故¶
此書用以為法然究其所窮頗有窒而不通之處公意¶
正以春秋定公為例於未即位即書正月為其元年然¶
昭公以去年十二月薨則次年之事不得復係於昭故¶
定雖未立自當追書兼經文至簡不過一二十字一覽
<pb:KR3j0038_WYG_021-7a>
可以了解若通鑑則不侔隋煬帝大業十三年便以為¶
恭皇帝上直至下卷之末恭帝立始改義寧後一卷則¶
為唐髙祖盖凡渉厯三卷而煬帝固存方書其在江都<md:KR3j0038_SBCK_022-6a>¶時事明皇後卷之首標為肅宗至德元載至一卷之半¶
方書太子即位代宗下卷云上方勵精求治不次用人¶
乃是德宗也莊宗同光四年便係於天成以為明宗而¶
卷内書命李嗣源討鄴至次卷首莊宗方殂潞王淸泰¶
三年便標為晉髙祖而卷内書石敬瑭反至卷末始為
<pb:KR3j0038_WYG_021-7b>
晉天福凡此之類殊費分説此外如晉宋諸胡僭國所¶
封建王公及除拜卿相纎悉必書有至二百字者又如¶
西秦丞相南川宣公出連乞都卒魏都坐大官章安侯¶
封懿天部大人白馬文正公崔宏宜都文成王穆觀鎮¶
逺將軍平舒侯燕鳯平昌宣王和其奴卒皆無闗於社<md:KR3j0038_SBCK_022-6b>¶稷治亂而周勃薨乃不書及書漢章帝行幸長安進幸¶
槐里岐山又幸長平御池陽宫東至髙陵十二月丁亥¶
還宫又乙未幸東阿北登太行山至天井闗夏四月乙
<pb:KR3j0038_WYG_021-8a>
卯還宮又書魏主七月戊子如魚池登靑岡原甲午還¶
宫八月己亥如瀰澤甲寅登牛頭山甲子還宫如此行¶
役無嵗無之皆可省也¶
　　弱小不量力¶
楚莊王伐蕭蕭人囚熊相宜僚及公子丙王曰勿殺吾¶
退蕭人殺之王怒遂滅蕭楚伐莒莒人囚楚公子平楚¶
人曰勿殺吾歸而俘莒人殺之楚師圍莒莒潰遂入鄆<md:KR3j0038_SBCK_022-7a>¶齊侯伐魯圍龍頃公之嬖人盧蒲就魁門焉龍人囚之
<pb:KR3j0038_WYG_021-8b>
齊侯曰勿殺吾與而盟無入而封弗聽殺而膞諸城上¶
齊遂取龍夫以齊楚之大而莒一小國蕭一附庸龍一¶
邊邑方受攻之際幸能囚執其人強敵許以勿殺而退¶
師乃不度德量力致怨於彼至於亡滅可謂失計傳稱¶
子産善相小國使當此時必有以處之矣¶
　　田横吕布¶
田横既敗竄居海島中髙帝遣使召之曰横來大者王¶
小者乃侯耳横遂與二客詣雒陽將至謂客曰横始與
<pb:KR3j0038_WYG_021-9a>
漢王俱南面稱孤今漢王為天子而横乃為亡虜北面<md:KR3j0038_SBCK_022-7b>¶事之其媿固已甚矣即自剄横不顧王侯之爵視死如¶
歸故漢祖流涕稱其賢班固以為雄才韓退之道出其¶
墓下為文以弔曰自古死者非一夫子至今有耿光其¶
英烈凛然至今猶有生氣也吕布為曹操所縛將死之¶
際乃語操曰明公之所患不過於布今已服矣令布將¶
騎明公將步天下不足定也操竟殺之布之材未必在¶
横下而欲忍恥事讐故東坡詩曰猶勝白門窮吕布欲
<pb:KR3j0038_WYG_021-9b>
將鞍馬事曹瞞盖笑之也劉守光以燕敗為晉王所擒¶
既知不免猶呼曰王將復唐室以成霸業何不赦臣使¶
自效此又庸奴下才無足責者<md:KR3j0038_SBCK_022-8a>¶　　中山宜陽¶
戰國事雜出於諸書故有不可考信者魏文侯使樂羊¶
伐中山克之以封其子故任座云君得中山不以封君¶
之弟而以封君之子翟璜云中山已㧞無使守之臣進¶
李克而趙世家書武靈王以中山負齊之强侵暴其地
<pb:KR3j0038_WYG_021-10a>
鋭欲報之至於變胡服習騎射累年乃與齊燕共滅之¶
遷其王於膚施此去魏文侯時已百年中山不應既亡¶
而復存且膚施屬上郡本魏地為秦所取非趙可得而¶
置他人誠不可曉惟樂毅傳云魏取中山後中山復國¶
趙復滅之史記六國表威烈王十二年中山武公初立<md:KR3j0038_SBCK_022-8b>¶徐廣曰周定王之孫西周桓公之子此尤不然宜陽於¶
韓為大縣顯王三十四年秦伐韓拔之故屈宜臼云前¶
年秦拔宜陽正是昭侯時厯宣惠王襄王而秦甘茂又
<pb:KR3j0038_WYG_021-10b>
㧞宜陽相去幾三十年得非韓嘗失此邑既而復取之¶
乎¶
　　相六畜¶
莊子載徐無鬼見魏武侯告之以相狗馬荀子論堅白¶
同異云曽不如好相雞狗之可以為名也史記褚先生¶
於日者傳後云黄直丈夫也陳君夫婦人也以相馬立¶
名天下留長孺以相彘立名滎陽褚氏以相牛立名皆<md:KR3j0038_SBCK_022-9a>¶有髙世絶人之風今時相馬者間有之相牛者殆絶所
<pb:KR3j0038_WYG_021-11a>
謂雞狗彘者不復聞之矣劉向七畧相六畜三十八卷¶
謂骨法之度數今無一存¶
　　卜筮不同¶
洪範七稽疑擇建立卜筮人有龜從筮逆之説禮記卜¶
筮不相襲謂卜不吉則又筮筮不吉則又卜以為瀆龜¶
筴左傳晉獻公欲以驪姬為夫人卜之不吉筮之吉公¶
曰從筮卜人曰筮短龜長不如從長魯穆姜徙居東宫¶
筮之遇艮之八史曰是謂艮之隨杜預注云周禮大卜
<pb:KR3j0038_WYG_021-11b>
掌三易雜用連山歸藏二易皆以七八為占故言遇艮<md:KR3j0038_SBCK_022-9b>¶之八史疑古易遇八為不利故更以周易占變爻得隨¶
卦也漢武帝時聚㑹占家問之某日可取婦乎五行家¶
曰可堪輿家曰不可建除家曰不吉叢辰家曰大凶厯¶
家曰小凶天人家曰小吉太一家曰大吉辯訟不決以¶
狀聞制曰避諸死忌以五行為主則厯卜諸家自古盖¶
不同矣唐吕才作廣濟陰陽百忌厯世多用之近又有¶
三厯㑹同集蒐羅詳盡姑以擇日一事論之一年三百
<pb:KR3j0038_WYG_021-12a>
六十日若泥而不通殆無一日可用也¶
　　日者¶
墨子書貴義篇云子墨子北之齊遇日者日者曰帝以<md:KR3j0038_SBCK_022-10a>¶今日殺黒龍於北方而先生之色黒不可以北子墨子¶
不聽遂北至淄水不遂而反日者曰我謂先生不可以¶
北子墨子曰南之人不得北北之人不得南其色有黒¶
者有白者何故皆不遂也且帝以甲乙殺靑龍於東方¶
以丙丁殺赤龍於南方以庚辛殺白龍於西方以壬癸
<pb:KR3j0038_WYG_021-12b>
殺黒龍於北方若子之言不可用也史記作日者列傳¶
盖本於此徐廣曰古人占候卜筮通謂之日者如以五¶
行所直之日而殺其方龍不知其㫖安在亦可謂恠矣¶
　　柳子厚黨叔文¶
柳子厚劉夢得皆坐王叔文黨廢黜劉頗飾非解謗而<md:KR3j0038_SBCK_022-10b>¶柳獨不然其答許孟容書云早歲與負罪者親善始竒¶
其能謂可以共立仁義裨敎化暴起領事人所不信射¶
利求進者百不一得一旦快意更恣怨讟詆訶萬狀盡
<pb:KR3j0038_WYG_021-13a>
為敵讐及為叔文母劉夫人墓銘極其稱誦謂叔文堅¶
明直亮有文武之用待詔禁中道合儲后獻可替否有¶
康弼調䕶之勤訏謨定命有扶翼經緯之績將明出納¶
有彌綸通變之勞内贊謨畫不廢其位利安之道將施¶
於人而夫人終於堂知道之士為蒼生惜焉其語如此¶
夢得自作傳云順宗即位時有寒儁王叔文以善奕棋¶
得通籍博望因間隙得言及時事上大竒之叔文自言<md:KR3j0038_SBCK_022-11a>¶猛之後有逺祖風唯吕温李景儉柳宗元以為信然三
<pb:KR3j0038_WYG_021-13b>
子皆與予厚善日夕過言其能叔文實工言治道能以¶
口辯移人既得用其所施為人不以為當上素被疾詔¶
下内禪宫掖事祕功歸貴臣於是叔文貶死韓退之於¶
兩人為執友至修順宗實錄直書其事云叔文密結有¶
當時名欲僥倖而速進者劉禹錫柳宗元等十數人定¶
為死交蹤跡詭祕既得志劉柳主謀議唱和采聽外事¶
及敗其黨皆斥逐此論切當雖朋友之義不能以少蔽¶
也
<pb:KR3j0038_WYG_021-14a>
　　漢武心術<md:KR3j0038_SBCK_022-11b>¶史記龜䇿傳今上即位博開蓺能之路悉延百端之學¶
通一技之士咸得自效數年之間太卜大集㑹上欲擊¶
匈奴西攘大宛南收百越卜筮至預見表象先圖其利¶
及猛將推鋒執節獲勝於彼而蓍龜時日亦有力於此¶
上尤加意賞賜至或數千萬如邱子明之屬富溢貴寵¶
傾於朝廷至以卜筮射蠱道巫蠱時或頗中素有眦睚¶
不快因公行誅恣意所傷以破族滅門者不可勝數百
<pb:KR3j0038_WYG_021-14b>
僚蕩恐皆曰龜䇿能言後事覺姦窮亦誅三族漢書音¶
義以為史遷没後十篇闕有録無書元成之間禇先生¶
補闕言辭鄙陋日者龜䇿列傳在焉故後人頗薄其書<md:KR3j0038_SBCK_022-12a>¶然此卷首言今上即位則是史遷指武帝其載巫蠱之¶
寃如是今之論議者略不及之資治通鑑亦棄不取使¶
邱子明之惡不復著見此由武帝博采異端馴致斯禍¶
儻心術趨於正當不如是之酷也¶
　　禁天高之稱
<pb:KR3j0038_WYG_021-15a>
周宣帝自稱天元皇帝不聽人有天髙上大之稱官名¶
有犯皆改之改姓髙者為姜九族稱髙祖者為長祖政¶
和中禁中外不許以龍天君玉帝上聖皇等為名字於¶
是毛友龍但名友葉天將但名將樂天作但名作句龍¶
如淵但名句如淵衞上達賜名仲達葛君仲改為師仲<md:KR3j0038_SBCK_022-12b>¶方天任為大任方天若為元若余聖求為應求周綱字¶
君舉改曰元舉程振字伯玉改曰伯起程瑀亦字伯玉¶
改曰伯禹張讀字聖行改曰彦行盖蔡京當國遏絶史
<pb:KR3j0038_WYG_021-15b>
學故無有知周事者宣和七年七月手詔以昨臣僚建¶
請士庶名字有犯天玉君聖及主字者悉禁既非¶上帝
名諱又無經據諂佞不根貽譏後世罷之¶
　　宣和冗官¶
宣和元年蔡京將去相位臣僚方疏官僚冗濫之敝大¶
略云自去年七月至今年三月遷官論賞者五千餘人¶
如辰州招弓弩手而樞密院支差房推恩者八十四人<md:KR3j0038_SBCK_022-13a>¶兖州陞為府而三省兵房推恩者三百三十六人至有
<pb:KR3j0038_WYG_021-16a>
入仕纔二年而轉十官者今吏部兩選朝奉大夫至朝¶
請大夫六百五十五員横行右武大夫至通侍二百二¶
十九員修武郎至武功大夫六千九百九十一員小使¶
臣二萬三千七百餘員選人一萬六千五百餘員吏員¶
猥冗差注不行詔三省樞密院令遵守成法然此詔以¶
四月庚子下而明日辛丑以賞西陲誅討之功太師蔡¶
京宰相余深王黼知樞密院鄧洵武各與一子官執政¶
皆遷秩天子命令如是即日廢格之京之罪惡至矣<md:KR3j0038_SBCK_022-13b>¶
<pb:KR3j0038_WYG_021-16b>
　
　
　
　
　
　
　
　容齋續筆卷四¶
<md:KR3j0038_SBCK_023-1a>¶
<pb:KR3j0038_WYG_022-1a>
欽定四庫全書
　容齋續筆卷
