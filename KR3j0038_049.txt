# -*- mode: mandoku-view; -*-
#+TITLE: 容齋随筆
#+DATE: 2015-09-12 00:16:35.786811
#+PROPERTY: ID KR3j0038
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 49
#+PROPERTY: FILE SB07n0611-049容齋三筆-卷十三.
<pb:KR3j0038_SBCK_049-1a>¶
容齋三筆卷第十三¶
(鍾鼎銘識/三代鍾鼎彞器存於今者其間款識唯眉壽)¶
(萬年子子孫孫永寳用之語差可辨認餘皆/茫昧不可讀談者以爲古文質朴固如此予)¶
(切有疑焉商周文章見於詩書三盤五誥雖/詰曲聱牙尚可精求其義它皆坦然明白如)¶
(與人言自武王丹書諸銘外其見於經傳者/如湯之盤銘曰苟日新日日新又日新䜛鼎)¶
(之銘曰昧旦㔻顯後世猶怠正考父鼎銘曰/一命而僂再命而傴三命而俯循墻而走亦)¶
(莫余敢侮饘於是鬻於是以餬余口㮚氏量/銘曰時文思索允臻其極嘉量旣成以觀四)¶
(國永啓厥後兹器維則祭射侯辭曰惟若寜/侯母或若女不寜侯不屬于王所故抗而射)¶
(女衛禮至銘曰余掖殺國子莫余敢止孔悝/鼎銘曰六月丁亥公假于大廟公曰叔舅乃)¶
<pb:KR3j0038_SBCK_049-1b>¶
(祖莊叔左右成公成公乃命莊叔隨難于漢/陽即宫于宗周奔走無射啓若獻公獻公乃)¶
(命成叔纂乃祖服乃考文叔興舊嗜欲作率/慶士躬恤衞國其勤公家夙夜不解民咸曰)¶
(休哉公曰叔舅予女銘若纂乃考服悝拜稽/首曰對揚以辟之勤大命施于烝鼎彞扶風)¶
(美陽鼎銘曰王命尸臣官此栒邑賜爾旂鸞/黼黻琱戈尸臣拜手稽首曰敢對揚天子丕)¶
(顯休命此諸銘未嘗不粲然何爲傳於今者/艱澁無緒乃爾漢去周未逺武宣以來郡國)¶
(毎獲一鼎至於薦告宗廟羣臣上壽竇憲出/征南單于遺以古鼎容五斗其銘曰仲山甫)¶
(鼎其萬年子子孫孫永保用憲乃上之蓋以/其難得故也今世去漢千年而器寳之出不)¶
(可勝計又爲不可曉巳武帝獲汾隂雎上鼎/無𣢾識而備禮迎享宣帝獲美陽鼎下羣臣)¶
(議張敞乃以有𣢾識之故絀之又何也/犧尊象尊)¶
<pb:KR3j0038_SBCK_049-2a>¶
(周禮司尊彞祼用雞彞鳥彞其朝獻用兩獻/尊其再獻用兩象尊漢儒注曰雞彞鳥彞謂)¶
(刻而畫之爲雞鳯皇之形獻讀爲犧犧尊飾/以翡翠象尊以象鳯凰或曰以象骨飾尊又)¶
(云獻音娑有婆娑之義惟王肅云犧象二尊/並全牛象之形而鑿背爲尊陸德明釋周禮)¶
(獻尊之獻音素何反而於左氏傳犧象不出/門釋犧爲許宜反又素何反予案今世所存)¶
(故物宣和愽古圖所寫犧尊純爲牛形象尊/純爲象形而尊在背正合王肅之說然則犧)¶
(字只當讀如本音鄭司農諸人所云殊與古/製不類則知目所未覩而臆爲之說者何止)¶
(此哉又今所用爵除太常禮器之外郡縣至/以木刻一雀別置杯於背以承酒不復有兩)¶
(柱三足隻耳侈口之狀向在福州見之尤爲/可笑也)¶
(再書愽古圖/予昔年因得漢匜讀博古圖嘗載其序述可)¶
<pb:KR3j0038_SBCK_049-2b>¶
(笑者數事於隨筆近復盡觀之其謬妄不可/殫舉當政和宣和間蔡京爲政禁士大夫不)¶
(得讀史而春秋三傳眞束高閣故其所引用/絶爲乖盾今一切記之於下以示好事君子)¶
(與我同志者啇之癸鼎只一癸字釋之曰湯/之父主癸也父癸尊之說亦然至父癸匜則)¶
(又以爲齊癸公之子乙鼎銘有乙毛兩字釋/之曰商有天乙祖乙小乙武乙太丁之子乙)¶
(今銘乙則太丁之子也父已鼎曰父己者雍/已也繼雍已者乃其弟太戊豈非繼其後者)¶
(乃爲之子邪至父已尊則直云雍已之子太/戊爲其父作予案以十干爲名商人無貴賤)¶
(皆同而必以爲君所謂癸即父癸已即雍已/是六七百年中更無一人同之者矣商公非)¶
(鼎銘只一字曰非釋之曰據史記有非子者/爲周孝王主馬其去商逺甚惟公劉五世孫)¶
(曰公非考其時當爲公非也夫以一非字而/必強推古人以證之可謂無理周益鼎曰春)¶
<pb:KR3j0038_SBCK_049-3a>¶
(秋文公六年有梁氏益昭公六年有文公益/未知孰是予案左傳文八年所紀乃梁益耳)¶
(而𣏌文公名益姑周絲駒父鼎曰左傳有駒/伯爲郤克軍佐駒其姓也此曰駒父其同駒)¶
(伯爲姓邪予案左傳駒伯者卻錡也錡乃克/之子是時郤氏三卿錡曰駒伯犨曰苦成叔)¶
(至曰温季皆其食采邑名耳豈得以爲姓哉/叔液鼎曰考諸前代叔液之名不見於經傳)¶
(惟周八士有叔夜豈其族歟夫伯仲叔季爲/兄弟之稱古人皆然而必指爲叔夜之族是)¶
(以叔爲氏也周州卣曰州出於來國後以州/爲氏在晉則大夫州綽在衞則大夫州吁其)¶
(爲氏則一耳予案來國之名無所著見而州/吁乃衛公子正不讀春秋豈不知衞詩國風)¶
(乎遂以爲氏尤可哂也周髙克尊曰高克者/不見於它傳惟周末衞文公時有高克將兵)¶
(疑克者廼斯人蓋衞物也予案元銘文但云/伯克𥘉無高字高克鄭清人之詩兒童能誦)¶
<pb:KR3j0038_SBCK_049-3b>¶
(之乃以爲衛文公時又言周末此書局學士/蓋不曽讀毛詩也周毀敦曰銘云伯和父和)¶
(者衛武公也武公平戎有功故周平王命之/爲公予案一時列國雖子男之微未有不稱)¶
(公者安得平王獨命衛武之事周慧季鬲曰/慧與惠通春秋有惠伯惠叔&KR0593;姜敦有惠仲)¶
(而此鬲銘之爲惠季豈非惠爲氏而伯仲叔/季者乃其序邪予案惠伯惠叔正與莊伯戴)¶
(伯平仲敬仲武叔穆叔成季相類皆上爲謚/而下爲字烏得以爲氏哉齊侯鎛鐘銘云咸)¶
(有九州處禹之都釋之曰齊之封域有臨淄/東萊北海高密膠東㤗山樂安濟南平原蓋)¶
(九州也予案銘語正謂禹九州耳今所指言/郡名周世未有豈得便以爲州乎宋公䪫鐘)¶
(銘云宋公成之䪫鐘釋之曰宋自微子有國/二十世而有共公固成又一世而有平公成)¶
(又七世而有剔公成未知孰是予案宋共公/名史記以爲瑕春秋以爲固𥘉無曰固成者)¶
<pb:KR3j0038_SBCK_049-4a>¶
(且父旣名成而其子復名之可乎剔成君爲/弟偃所逐亦非名成也周雲雷磬曰春秋魯)¶
(饑臧文仲以玉磬告糴于齊案經所書但云/臧孫辰告糴于齊左傳亦無玉磬之說漢定)¶
(陶鼎曰漢𥘉有天下以定陶之地封彭越爲/梁王越旣叛命乃以封高祖之子恢是爲定)¶
(陶共王予案恢正封梁王後徙趙所謂定陶/共王者元帝之子哀帝之父名康者也)¶
(碌碌七字/今人用碌碌字本出老子云不欲碌碌如玉)¶
(落落如石孫愐唐韻引此句及王弼别本以/爲琭琭然又爲録録娽娽鹿鹿陸陸禄禄凡)¶
(七字史記毛遂云公等録録因人成事唐韻/以爲娽娽漢書蕭何贊云録録未有竒節顔)¶
(師古注録録猶鹿鹿言在凡庶之中也馬援/傳今更共陸陸)¶
(占測天星/國朝星官曆翁之伎殊愧漢唐故其占測荒)¶
<pb:KR3j0038_SBCK_049-4b>¶
(茫幾於可笑偶讀/四朝史天文志云元祐八年十月戊申星出)¶
(東壁西慢流至羽林軍没主擢用文士賢臣/在位紹聖元年二月丙午星出壁東慢流入)¶
(濁没主天下文章士登用賢臣在位元符元/年六月癸巳星出室至壁東没主文士入國)¶
(賢臣用二年二月癸卯星出靈臺北行至軒/轅没主賢臣在位天子有子孫之喜案是時)¶
(宣仁上仙國是丕變一時正人以次竄斥章/子厚在相位蔡卞輔之所謂四星之占豈不)¶
(可笑也子孫之說蓋隂謟/劉后云)¶
(政和宫室/自漢以來宫室士木之盛如漢武之甘泉建)¶
(章陳後主之臨春結綺隋煬帝之洛陽江都/唐明皇之華清連昌巳載史冊)¶
(國朝祥符中姦臣導諛爲玉清昭應㑹靈祥/源諸宫議者固以崇侈勞費爲戒然未有若)¶
<pb:KR3j0038_SBCK_049-5a>¶
(政和蔡京所爲也京旣固位竊國政招大璫/童貫楊戩賈詳藍從熈何訢五人分任其事)¶
(於是始作延福宫有穆清成平㑹寜睿謨凝/和崑玉羣玉七殿東邊有蕙馥報瓊蟠桃春)¶
(錦疊瓊芬芳麗玉寒香拂雲偃蓋翠葆鉛英/雲錦蘭薫摘金十五閣西邊有繁英雪香披)¶
(芳鉛華瓊華文綺絳蕚穠華緑綺瑶碧清音/秋香叢玉扶玉絳雲亦十五閣又疊石爲山)¶
(建明春閣其高十一丈宴春閣廣十二丈鑿/圎池爲海横四百尺縱二百六十七尺鶴莊)¶
(鹿砦孔翠諸柵蹄尾以數千計五人者各自/爲制度不相沿襲爭以華靡相誇勝故名延)¶
(福五位其後復營萬歳山艮嶽山周十餘里/最高一峯九十尺亭堂樓館不可磾記)¶
(徽宗𥘉亦喜之巳而悟其過有厭惡語由是/力役稍息靖康遭變詔取山禽水鳥十餘萬)¶
(投諸汴渠拆屋爲薪翦石爲砲伐竹爲笓籬/大鹿數千頭悉殺之以㗖衞士)¶
<pb:KR3j0038_SBCK_049-5b>¶
(僧官試卿/唐代宗以胡僧不空爲鴻臚卿開府儀同三)¶
(司予巳論之矣自其後習以爲常至/本朝尚爾元豐三年詳定官制所言譯經僧)¶
(官有授試光禄鴻臚卿少卿者請自今試卿/者改賜三藏大法師試少卿者賜三藏法師)¶
(詔試卿改賜六字法師少卿四字並冠以譯/經三藏乆之復罷)¶
(大觀筭學/大觀中置筭學如庠序之制三年三月詔以)¶
(文宣王爲先師兖鄒荆三國公配饗十哲從/祀而列自昔著名筭數之人繪像於兩廊加)¶
(賜五等之爵於是中書舍人張邦昌定其名/風后大橈隷首容成箕子商高常僕鬼臾區)¶
(巫咸九人封公史蘇卜徒父卜偃梓眞卜楚/丘史趙史墨禆竈榮方甘德石申鮮于妄人)¶
(耿壽昌夏侯勝京房翼奉李㝷張衡周興單/颺樊英郭璞何承天宋景業蕭吉臨孝恭張)¶
<pb:KR3j0038_SBCK_049-6a>¶
(曽元王朴二十八人封伯鄧平劉洪管輅趙/逹祖沖之殷紹信都芳許遵耿詢劉焯劉炫)¶
(傅仁均王孝通瞿曇羅李淳風王希明李鼎/祚邊罔郎顗襄楷二十人封子司馬季主洛)¶
(下閎嚴君平劉徽姜岌張立建夏侯陽甄鸞/盧太翼力人封男考其所條具固有於傳記)¶
(無聞者而高下等差殊爲乖謬如司馬季主/嚴君平止於男爵鮮于妄人洛下閎同定太)¶
(初曆而妄人封伯下閎封男尤可笑也十一/月又改以黄帝爲先師云)¶
(十八鼎/夏禹鑄九鼎唯見於左傳王孫滿對楚子及)¶
(靈王欲求鼎之言其後史記乃有鼎震及淪/入于泗水之說且以秦之強暴視衰周如机)¶
(上肉何所畏而不取周亦何辭以却報王之/亡盡以寳器入秦而獨遺此以神器如是之)¶
(重決無淪没之理泗水不在周境内使何人/般舁而往寧無一人知之以告秦邪始皇使)¶
<pb:KR3j0038_SBCK_049-6b>¶
(人没水求之不獲蓋亦爲傳聞所誤三禮經/所載鍾彛名數詳矣獨未嘗一及之詩易所)¶
(書固亦可考以予揣之未必有是物也唐武/后始復置于通天宫不知何時而毀)¶
(國朝崇寜三年用方士魏漢津言鑄鼎四年/三月成於中太一宫之南爲殿名曰九成宫)¶
(中央曰帝鼐北方曰寳鼎東北曰牡鼎東方/曰蒼鼎東南曰罔鼎南方曰彤鼎西南曰阜)¶
(鼎西方曰晶鼎西北曰魁鼎奉安之日以蔡/京爲定鼎禮儀使大觀三年又以鑄鼎之地)¶
(作寳成宫政和六年復用方士王仔昔議建/閣於)¶
(天章閣西徙鼎奉安改帝鼐爲隆鼐餘八鼎/皆改焉名閣曰圎象徽調閣七年又鑄神霄)¶
(九鼎一曰太極飛雲洞刼之鼎二曰蒼壷祀/天貯醇之鼎三曰山嶽五神之鼎四曰精明)¶
(洞淵之鼎五曰天地隂陽之鼎六曰混沌之/鼎七曰浮光洞天之鼎八曰靈光晃曜錬神)¶
<pb:KR3j0038_SBCK_049-7a>¶
(之鼎九曰蒼龜大蛇蟲魚金輪之鼎明年鼎/成寘于上清寳籙宫神霄殿遂爲十八鼎繼)¶
(又詔罷九鼎新名悉復其舊今人但知有九/鼎而十八之數唯朱忠靖公秀水間居録略)¶
(紀之故詳載于此/四朝史志)¶
(四朝國史本紀皆爲編脩官日所作至於淳/熈乙巳丙午又成列傳百三十五卷惟志二)¶
(百卷多出李燾之手其彚次整理殊爲有工/然亦時有失點檢處蓋文書廣愽於理固然)¶
(職官志云使相以待勲賢故老及宰相乆次/罷政者惟趙普得之明道末吕夷簡罷始復)¶
(加使相其後王欽若罷日亦除遂以爲例案/趙普之後寇凖陳堯叟王欽若皆祥符間自)¶
(樞密使罷而得之欽若以天聖𥘉再入相終/於位夷簡乃在其後十餘年今言欽若用夷)¶
(簡故事則非也因記新唐書所載李泌相德/宗加崇文館大學士泌建言學士加大始中)¶
<pb:KR3j0038_SBCK_049-7b>¶
(宗時及張說爲之固辭乃以學士知院事至/崔圎復爲大學士亦引泌爲讓而止案崔圎)¶
(乃肅宗朝宰相泌之相也相去三十年反以/爲圓引泌爲讓甚類前失也)¶
(宗室參選/吏部貟多闕少今爲益甚而選人當注職官)¶
(簿尉輙爲宗室所奪蓋以盡壓巳到部人之/故案宣和七年八月臣僚論)¶
(祖宗時宗室無參選法至崇寜初大啓僥倖/遂使任意出官又優爲之法參選一日即在)¶
(闔選名次之上以天支之貴其間不爲無人/而膏粱之習貪滛縱恣出爲民害者不少議)¶
(者頗欲懲革罷百十人之私恩爲億萬人之/公利誠爲至當若以親愛未忍姑乞與在部)¶
(人通理名次從之靖康元年八月又奏云/祖宗時未有宗室參部之法)¶
(神宗時始選擇差注一二崇寜初立法太優/宗室參選之日在本部名次之上旣壓年月)¶
<pb:KR3j0038_SBCK_049-8a>¶
(深逺勞効顯著之人復占名州大縣優便豐/厚之處議者頗欲懲革不注郡守縣令與在)¶
(部人通理名次有㫖從之此二叚元未嘗衝/改不知何時復紊也)¶
(元豐庫/神宗常憤北狄倔彊慨然有恢復幽燕之志)¶
(於内帑置庫自製四言詩曰五季失圖檢狁/孔熾)¶
(藝祖造邦思有懲艾爰設内府基以募士曽/孫保之敢忘厥志凡三十二庫毎庫以一字)¶
(掲之儲積皆滿又别置庫賦詩二十字分揭/於上曰每䖍夕惕心妄意遵遺業顧予不武)¶
(資何日成戎捷其用志如此/國家帑藏之富可知熈寜元年以奉宸庫珠)¶
(子付河北縁邊於四榷埸鬻錢銀凖備買馬/其數至於二千三百四十三萬顆乾道以來)¶
(有封樁南庫所貯金銀楮劵合爲四千萬緡/孝宗尤所垂意入紹興以來頗供好賜之用)¶
<pb:KR3j0038_SBCK_049-8b>¶
(似聞日减於舊云/五俗字)¶
(書字有俗體一律不可復改者如沖涼況減/決五字悉以水爲冫雖士人札翰亦然玉篇)¶
(正收入於水部中而冫部之末亦存之而皆/注云俗乃知由來乆矣唐張參五經文字亦)¶
(以爲訛)¶
容齋三筆卷第十三(終)¶
